66 Day Challenge Jorden runtVälkommen till 66 dagar med mycket matglädje från hela världen!Följ med mig jorden runt på en matresa i 66 dagar där jag har skapat lågkolhydraträtter med smaker från Medelhavet, Amerika, Asien och Mellanöstern. Njut av all världens matlagning och bli lite piggare, friskare och slankare med mina effektiva kostscheman som är enkelt att följa sparar du tid på såväl planering, matinköp som matlagning. Jag utlovar sann matglädje för dig men även för din familj och middagsgäster! Du kommer att lära dig matlagning från olika världsdelar och ge vardagen en extra glans med mina recept.• Enkelt att följa planerade kostscheman vecka för vecka• Praktiska inköpslistor gör vardagen lättare• Kaloriberäknade lågkolhydratrecept med spännande ingredienser• Prova lågkolhydratkost på olika sätt och hitta din melodi• Upplev periodisk fasta som är flexibelt och gynnsamt för kroppen• Njut av recept från hela världen och lär dig att laga hälsosam vardagsmat• Lär dig planera veckan med inköp, matlagning och food prep• Kom i gång med motion och träning på ett hållbart sätt• Allt är förberett för dig att skapa en hälsoförändring som bestårDet här är alla nycklar du behöver för att LYCKAS och jag lovar att efter 66 dagar har du gjort en stor förändring med din egen hälsa på många plan. Det kommer att vara väl investerad tid och en upplevelse som kommer att ha stor betydelse i ditt liv. Jag coachar dig igenom alla dessa 66 dagar och du får redskap och möjlighet att genomföra dessa 10 veckor på ett framgångsrikt sätt. Det handlar om en helhet med såväl hälsosam matlagning, kostscheman där du får ett resultat i din viktminskning, vardagsplanering, målsättning, ökad förbränning, motion och återhämtning. Jag har gjort det enkelt för dig genom att jag har förberett dessa dagar så nu är jobbet ditt att genomföra det. Välkommen till 66 day challenge Jorden runt!Matglädje med en lågkolhydratkost från alla världens hörn Recepten och råvarorna i boken bygger på en lågkolhydratkost där grönsaker, protein och fett är i fokus samt att äta så naturlig mat som möjligt, även om det ibland är svårt.Råvaror som tillhör recepten är inte svåra att hitta här hemma och finns utspritt i affären under olika avdelningar. Du kommer att få njuta av smakrika grytor med kött, lamm, skaldjur och fisk och istället för tillbehör som bröd, pasta, ris och potatis använder jag kolhydratsnåla grönsaker i olika former. Du kommer att handla hem tomater, squash, aubergine, blomkål, broccoli, fänkål, paprika, sparris, sockerärtor, haricot verts, rotfrukter och kål och få prova roliga recept från Asien, Mellanöstern, Medelhavet och Amerika. Du använder främst olivolja men även nötter, frön, oliver och majonnäs i din matlagning. En liten mängd grädde finns med i recepten men är ganska ovanlig i denna bok. Du får njuta av äggrätter i olika former, gröt, yoghurt med bär, frukt och müsli till frukost och det finns flera hälsosamma desserter utan socker som du kan lägga till i kostschemat.Du undviker alltså en stor del kolhydrater, främst snabba kolhydrater som finns i ljust och mörkt bröd, vitt ris, pasta, pizza, bakverk, läsk och godis. Du kommer att få upp ögonen till bättre alternativ som förgyller livet.Matglädje är viktigt för mig och hållbart för mina kunder när de får njuta av god mat vid sina måltider. När jag skapar recept så skapar jag också en måltid som är härligt för ögat och inte bara smaksinnet. Jag tänker på att det ska vara lättlagad mat och du kommer att lägga ca: 15-20 min på matlagning vid varje måltid. Jag har också skapat kostscheman som underlättar för din planering samt att du använder rester som matlåda dagen efter. Lever du med en partner eller i en familj så kan alla äta dessa måltider men kanske du behöver lägga till större portioner samt ev tillbehör som potatis, ris eller pasta. • Enkla recept som går att förbereda, frysa in eller förvara i kylen och ha med som matlåda• Mättande recept som håller blodsockret på en jämn nivå och mättar länge• Näringsrikt kostschema med mycket vitaminer, mineraler, antioxidanter och med råvaror som ger energi istället för tar energi.• Lätt kostschema att följa och med dessa recept försvinner suget.• Snabbt viktminskningsresultat och resultat på måtten för att du varierar ditt kaloriintag varje dag.Recepten i boken är alla kaloriberäknade och det nämns vid recepten per portion. Du kan alltid byta ut ingredienser och råvaror men ha koll på de recept som används vid 5:2 och 800 kcal så det inte blir för hög mängd kalorier än vad som rekommenderas. Matkultur jorden runt (här har jag en del privata bilder som vi kan använda om det går som är fina)Nu ska jag guida dig till matlagningen i olika delar av världen och jag hoppas att du kommer att hitta glädje och inspiration i mina recept. Recepten är varierande och det beror på att alla världsdelar använder olika kryddor och ingredienser. En laxfilé kan varieras på så många olika sätt och smaksättas på asiatiskt vis, med kryddor från mellanöstern eller sydamerika och smaka helt annat om man väljer ingredienser från medelhavets kök.Medelhavets kökJag har rest mycket runt Medelhavet och har upplevt många härliga matupplevelser! Frankrike, Italien, Spanien, Kroatien och Grekland ligger mig varmt om hjärtat och jag har haft fantastiska stunder såväl på restauranger och även blivit inbjuden att laga mat i flera kök.Maträtter runt medelhavet älskar vi alla med goda olivoljor, smakrika oliver och maträtter med basilika, rosmarin, dragon, citron och solmogna tomater! Vi kan forma de skandinaviska rätterna mer åt den hälsosamma Medelhavskosten genom att äta mer naturliga och relativt färska råvaror på de sätt spanjorer, italienare, greker och fransmän gör och uppnå en stor hälsovinst med den livsstilen.Frankrike Klassisk och genuin matlagning där råvarorna står i fokus! Det franska köket klassas ofta som gourmetmat och något avancerade rätter. Här äter man ostron, sniglar, musslor, hummer, gåslever, anka, vaktel, kanin, tuppfasan såväl som långkok med grytor, stekar och pajer. De vanligaste kryddorna och smaksättningarna är citron, rosmarin, dragon, anis, salvia och tryffel. Ostar och viner står ofta i fokus och intas ofta och mycket.Bouillabaisse, aioli, Coq au vin,  Croque monsiur, Quiche Lorraine, Fransk löksoppa, paté, croissant,  baguette, crepes, marmelad, cider och champagne känner vi alla till!Italien Det Italienska köket är min favorit med rätter som pasta, lasagne, pizza och tomaträtter! Dock inte så lågkolhydrat men gott. Det är dock så många fler rätter och råvaror som är värt att nämna som gnocci, caprese, vitello tonnato, polenta, minestrone, foccacia, panini, risotto, parmaskinka, salami, parmesan, pecorino, mozzarella, pesto, kronärtskocka, aubergine och zucchini. Italienarna är kända för god glass samt espresso och cappucino.Italienarna lägger lång tid i köket och äter ofta sina grönsaker efter säsong. Det gör att maten ofta är delikat med härliga smaker.  Smaksättningen består av främst basilika, salvia, vitlök, havssalt och förstås olivolja. Spanien  förknippas med paella, tapas och tortilla men det spanska köket har så mycket mer att erbjuda! Jag älskar den kalla tomatsoppan Gazpacho och bläckfisk i Spanien.Serrano heter den Spanska skinkan och korven chorizo är smakrik och stark. Manchego är en god ost med en god Rioja eller Albarino. Citron och apelsin är landets frukt samt man äter mycket mandel som man använder i bakverk. Créme Catalana och Créme Brule är spanska desserter. Lök, vitlök, paprika, potatis och tomat är grunden i den spanska matlagningen.Grekland är främst känd för den Grekiska salladen, tzatziki, Gyros, souvlaki, moussaka, pitabröd och fetaost. Man äter mycket lamm, get och fläskkött och ofta långkok som oftast serveras med tomaträtter, aubergine, spenat, paprika, potatis och mycket lök. Saganaki och halloumi är ostar som är ljuvliga och serveras stekt, ofta med pressad citron. Dolmades är vinbladsrullar fyllda med köttfärs och grönsaker.Man använder ofta oregano och timjan som kryddor och citron är en vanlig smaksättning. Färska granatäpplen och torkade aprikoser och fikon. Honung, oliver och olivolja är Greklands stolthet. Grekerna använder mycket grönsaker i sin matlagning och väldigt lite mjölkprodukter vilket gör de grekiska rätterna så hälsosamma.Råvaruguide till livsmedel – Medelhavet (Bild i affären)Råvaror som tillhör recepten till Medelhavet är inte svåra att hitta här hemma och finns utspritt i affären under olika avdelningar. Här är en guide till varor som passar till Medelhavets recept!Kryddor och örter:   Torkade kryddor hittar du lätt och det som används i Medelhavet är mycket torkade örter och här finns det trevliga örtblandningar som t ex Italiensk salladskrydda, örtagårdskrydda, franska örter men också torkad rosmarin, timjan, oregano och basilika. Ofta används färska örter och då är det vanligast med basilika, persilja, salvia, timjan och oregano. Det kan vara svårt att ha färska kryddor hemma så ett alternativ är att använda frysta örter och de finns ett stort utbud i affären.Smaksättningar: I recepten använder jag färdig pesto och vill du prova röd pesto som en variation så är det väldigt gott också samt tapenade. Konserverade tomater används flitigt och jag rekommenderar att du köper hela tomater som ofta är mer smakrika. Det finns också en trevlig konserv som är med konserverade körsbärstomater som är söta och ljuvliga. Soltorkade tomater inlagda i olja är en fin smaksättning och dessa finns också torkade som man få blötlägga. Ajvar relish används också och är en paprikapuré som är väldigt god. Svarta och gröna oliver finns inlagda och i olika blandningar och smaksättningar. Honung i flytande form är ljuvlig om du kan hitta en importerad variant, gärna från Grekland. Olivolja från såväl Italien och Grekland finns med i de flesta rätter runt Medelhavet. Yoghurt och ostar: Grekisk yoghurt hittar du lätt hemma och finns i olika fetthalter men jag rekommenderar den 10%-iga som är tjock och krämigt god.  Ostar som tillhör Medelhavet är mozzarella, parmesan, halloumi, saganaki, chevre, peccorino, manchego, brie, feta och ricottaost.Nötter: Pinjenötter, valnötter och mandel är de vanligaste nötterna man använder kring Medelhavet och dessa används ofta naturella men det är väldigt gott att rosta i en torr stekpanna, ibland ringla lite honung över och salt.Asiens matlagningMånga känner väl till det Asiatiska köket och vem älskar inte Thailändsk, Vietnamesisk och Indonesisk mat? Smakrikt, starkt, ofta glutenfritt och mjölkfritt och intressanta smaker!Asien är stort och maträtterna skiljer sig en del från Indien, Korea och Sydostasien.Sydostasien  I Thailand,  Indonesien, Malaysia, Vietnam, Kina, Japan, Korea är huvudråvaran ris, fisk, skaldjur och grönsaker. De kryddsättningar mar använder är ofta vitlök, lime, chili, basilika, koriander, ingefära och soja. Sältan i maträtterna kommer ofta från fisksås och det är vanligt att man använder olika kryddblandningar i form av currypasta, gul grön och röd. Wasabi och inlagd ingefära är smaksättningar som vi äter till Sushi och Sashimi. Teriyakisås, hoisinsås, ostronsås och chilisås är vanliga smaksättningar i alla rätter.Nudlar av ris samt risblad är vanligt i rätterna och rätter som Pad Thai, nudelsoppor och sallader, risrullar känner vi till även här hemma. Woken och wokade rätter kommer från denna region och ger goda rätter med snabb tillagning.  Friterade rätter är vanligt och det är mycket kyckling, fläskkött och grönsaker som friteras och serveras med olika starka dipsåser.  Ångkokning av rätter är vanligt och då använder man en ångkorg.Vårrullar, sötsur sås, dumplings, tempura, wontonknyten är goda förrätter som finns i olika skepnader i dessa länder. Pekinganka är en delikatess som äts mycket i Kina. Yakiniku och Yakitori som är rätter där man grillar tunna skivor av kött eller kyckling och är väldigt gott. Många känner också till kyckling saté som är en rätt med en god jordnötssås. Vi i Sverige känner väl alla till ”4 små rätter” och friterad banan med glass?Grönsaker är basen i de flesta rätter och man använder mycket bambuskott, svamp, morötter, kål, sojabönor, sockerärtor, minimajs och sötpotatis men också alger från havet. Man gör ofta inlagda grönsaker som gurka, rättika, lök, morot och då använder man honung eller socker, risvinäger eller mirin och detta serveras som ett tillbehör. Kimchi är en fermenterad rätt med kål som huvudingrediens. Många tofurätter härstammar från denna region och är ett bra vegetariskt alternativ.Indien och Pakistan:  I denna del av Asien är maten mycket mer kryddstark och skiljer sig mycket från Sydostasien. Här använder man mycket curry, kanel, spiskummin, kryddnejlika, saffran och muskot. Garam masala är en känd Indisk kryddblandning som används ofta i rätterna. Ofta gör man olika slags chutney, främst med mango och äter till maten tillsammans med raita som är en yoghurtblandning. Nötter används ofta i all slags matlagning och även som en smaksättning.Linser, ärtor, bönor är viktiga ingredienser i dessa länder och den vegetariska kosten är mycket vanlig. En vanlig linsrätt med kryddor och grönsaker är rätten ”dhal”.  Ofta äter man ris och deras traditionella bröd som heter naan , chapati och poori som tillbehör och ofta med bara händerna istället för bestick.Vi känner nog till rätter som kyckling tandoori och kyckling masala.Drycker: Asien är en region där man dricker te i stora mängder och till alla måltider. Grönt te, rött te och även vitt och svart te serveras ofta. Misosoppa är också en dryck och ett vanligt tillbehör vid matbordet. Råvaruguide till livsmedel – Asien (Bild i affären)Asiatiska livsmedel finns det ett stort utbud av i Sverige och dessutom roliga specialbutiker och märken som har direktimport från Kina, Japan, Korea och Thailand. Det är roligt att handla i dessa affärer för det finns så många färdiga kryddblandningar och såser att köpa. Dock starkare smaker än de som står på livsmedelsbutikernas hyllor. Kryddor och örter:   Många kryddor används i Asien och det som finns att hitta här hemma är torkade kryddor främst curry, spiskummin, kryddnejlika,En kryddblandning som används ofta är ”5 kryddor” som innehåller peppar, anis, nejlika, fänkål och kanel. Recept finns i receptbladet hur du gör den blandningen själv. Det finns också fler kryddblandningar med olika namn och här kan du botanisera och prova dig fram.Ofta används färska örter och smaksättningar i det asiatiska köket och det är främst koriander, thaibasilika, färsk ingefära, röd chili, vitlök och citrongräs. Det kan vara svårt att ha färska kryddor hemma så ett alternativ är att använda frysta örter och de finns Asiatiska kryddor, koriander att köpa. Lime är vanligt att använda i rätter samt det är vanligt att man använder currypasta som är en blandning som är stark och finns i olika färger; röd, gul och grön  och är stark och smakrik.  En god smaksättning är olika chilisåssorter och mina favoriter är en variant med ingefära och vitlök eller srirachasåsSmaksättningar: Soja är den mest vanliga smaksättningen i Asien och det finns olika varianter. Jag brukar själv använda Kikkoman Soja och Ketjap manis som är en sötare soja som ger en fin smak. Sesamolja är också vanligt i rätterna och ge en god smak. Nötter: Jordnötter, cashewnötter och sesamfrön är de nötter som används i matlagning. Jordnötter är huvudingrediensen i den populära Satésåsen. Sesamfrön blandas ofta ner i dressingar och nudelsallader och cashewnötter är gott att toppa rätter med.Ris och nudlar: Ris är basföda i det asiatiska köket men eftersom jasminris innehåller mycket snabba kolhydrater har jag använt råris men svart råris som är väldigt gott.Nudlar finns i olika varianter och jag väljer de som produceras av ris eller bönor (glasnudlar). Ofta använder jag sjögräsnudlar som är perfekt vid en lågkolhydratskost eftersom dessa innehåller såväl lite kolhydrater som kalorier.Kokos och frukt: Färsk kokos är vanligt att använda såväl i matlagning och till desserter. I Sverige finns det torkad kokos i flingor och skivor som är trevliga samt kokosmjölk och grädde förstås. Mango är vanligt i rätter samt i desserter men även till frukost.Mellanösterns kökMaten från Mellanöstern är färgstark och smakrik snarare än stark. Inte undra på att så många svenskar tagit den till sitt hjärta. Mellanösterns kök anses vara det som växer snabbast av alla våra stora ”världskök”. Dock skiljer sig rätterna mellan länderna i denna region.Libanon Det libanesiska köket består av ett spännande hopkok med orientaliska, europeiska och arabiska inslag. Libaneserna är experter på meze, små orientaliska plockrätter, och är det fest serverar man ibland över 100 olika rätter! Turkiet Det turkiska köket förknippas ofta med kebab, men är så mycket mer.Att fylla olika råvaror och linda in dem till små, kulinariska paket är en turkisk tradition. Nationalgrönsaken är aubergine och landet är också känt för sin konfekt som smaksätts med bl a rosenvatten, nötter och honung. Persien Det persiska köket står för en av världens äldsta matkulturer. Den iranska matlagningen präglas av en förfinad enkelhet och milda smaker. Man är försiktig med salt och heta kryddor, men generös med örter, socker, saffran, torkade bär och frukter.Mellanöstern har alltid varit platsen där människor från Europa, Asien och Afrika korsat vägar och utbytt erfarenheter och varor. Detta har naturligtvis satt sina spår i köken.  Indiska handelsmän kom med kryddor som vitlök, gurkmeja och kummin, afrikanska resenärer introducerade okra, och tomater anlände från den nya världen på andra sidan Atlanten. Och även om länderna i Mellanöstern idag har olika uppfattningar i många frågor, så förenas de i form av en i stora stycken gemensam matkultur. Ingredienser som olivolja och oliver, sesamfrön, kikärter, mynta, honung, pitabröd och mycket annat, används över hela Mellanöstern och ”tillhör” inte någon särskild kultur. Man skulle kunna säga att Mellanösterns kök av idag är en skön blandning av influenser från framförallt arabiska, iranska, israeliska, kurdiska och turkiska mattraditioner.Under mina resor till Mellanöstern, framförallt Abu Dhabi lärde jag mig mycket om matlagningen och den historiska matkulturen där. Jag träffade många arabiska kvinnor som delade med sig om din kunskap i köket och jag fick prova en helt ny matlagning. Det som är spännande med dessa rätter är att det passar mycket bra in i en lågkolhydratslivsstil om man tar bort brödet, riset och bulgur som annars är traditionella råvaror vid matbordet. Maträtterna i mellanöstern baseras på otroligt mycket färska grönsaker och man använder sparsamt med mjölkprodukter vilket jag gillar. Kokos och kokosmjölk är vanligt att använda i grytor istället för grädde. Grönsaker står i fokus och smaksättningen innebär många roliga kryddor som kanel, kardemumma, ingefära, kryddnejlika, curry, spiskummin och paprika. De örter som förekommer främst är mycket bladpersilja och färsk mynta. Torkad frukt är vanligt i Mellanöstern och man äter mycket torkade dadlar och aprikoser som snacks samt nötter som pistage och mandel är vanligt.Både nötter och torkad frukt är smaksättningar i många grytor och används rikligt i sallader. Citron och granatäpple är ett signum för många rätter och är ju både smakmässigt gott men ger också rätterna fina färger.Mango, vattenmelon och apelsin är vanligt att använda till desserter men också till frukostar. Färsk kokos och torkad kokos är lätt att få tag i här men i Sverige lite svårare – dock väldigt gott att använda i maten. Lamm, nöt och kyckling är vanliga proteiner man lagar och en del vit fisk samt skaldjur.Råvaruguide till livsmedel – Mellanöstern (Bild i affären)Jag tycker att det är en fröjd att gå runt i livsmedelsaffärer och ännu roligare i specialbutiker och hitta nya råvaror. Detta är något jag gör varje vecka så därför har jag bra koll på vad man kan få tag i hemma i Sverige. Här är en guide till varor som passar till Mellanösterns recept!Kryddor:   Torkade kryddor hittar du lätt och det som används i Mellanöstern är både malen och hel kanel, malen kardemumma eller kardemummakapslar, malen och färsk ingefära, färsk vitlök, malen kryddnejlika, malen curry, malen spiskummin, hel och malen muskot och paprikapulver. Saffran är det gula guldet och används flitigt i deras rätter.”Sju kryddor” hittar man nog i vartenda arabiska hem, liksom i vårt halvarabiska hem. Det är en klassisk och mycket populär krydda som har sitt ursprung i Mellanöstern. Man använder kryddan till allt möjligt, kött, kyckling och även ris ibland. De sju kryddorna som finns i blandningen är svartpeppar, paprikapulver, kummin, koriander, kryddnejlika, muskot och kanel. Det finns färdiga kryddblandningar som heter ”Sju kryddor” att köpa och passar utmärkt som smaksättning i grytor och biffar.Örter: De vanligaste örterna man använder är koriander, mynta och persilja. Vanligtvis använder man färska örter men även i torkad variant. Persilja och koriander finns också i frysdisken och är behändigt att använda.Frukt: Kokos, mango och granatäpple finns i alla hem och används i många rätter – oftast färskt. Granatäpplekärnor och mango finns att köpa fryst men också torkat. Kokos finns både som flingor och chips som du kan fylla ditt skafferi med. Kokosmjölk och kokosgrädde används till grytor, såser och bakverk. Torkad frukt är något man använder mycket av i Mellanöstern, både som godis och som smaksättningar i bakverk och matlagning. Främst är det dadlar men också aprikoser och fikon. Citron används rikligt till många rätter.Nötter: vanligt att använda i Mellanöstern och det är främst pistagenötter och mandlar men även valnötter och jordnötter förekommer. Frön äts ofta som snacks och många gånger är de oskalade solrosfrön som bjuds på som är rostade och saltade. Smaksättningar: Man använder ofta krossade tomater som bas men även en paprikapuré som heter Ajvar relish som jag älskar. Jag använder också en soja som heter Ketjap Manis ofta som jag tycker ger en fin smaksättning.Baljväxter: torkade eller konserverade kikärtor används till grytor, sallader och framförallt att göra den traditionella röran hummus med.Sydamerika, Karibien och USASydamerika är en stor världsdel med mycket intressant mat som inte vi svenskar kanske använder i vår vardag. Det mest kända köket är nog Mexico för oss och tacos känner vi alla till väl och är en vanlig rätt i svenska hem. Det finns dock så många fler mattraditioner i denna region som är spännande.Sydamerika: I områdena runt Amazonas är traditionerna mycket starka. Peru har starka influenser från Inkariket. Potatis  är en stapelvara, och även växter som quinoa. I Sydamerikas södra del, vid Stilla Havet är havsmat starkt dominerande.  I Patagonien i södra delarna av Chile och Argentina föder många invånare upp lamm och hjortdjur. Krabbor äts mycket i de södra delarna av världsdelen.  Tonfisk och tropiska fiskar fångas över hela världsdelen samt grillat kött är en viktig del av det sydamerikanska köket. I Mexico är majs, bönor, ris, avokado, guacamole, olika sorters chilipeppar, tomat, sötpotatis vanligt och den traditionella tacokryddan är vi väl bekanta med. Tortillas, burrito, enchiladas och quesedillas, fajitas är vanliga rätter. Cheviche som är en rätt där man marinerar rå fisk, ofta med smaker som lime, koriander, chili serveras mycket i flera av dessa länder. Ofta serveras olika grytor som har kokats länge med mycket chili och kryddor. En känd kryddblandning, förutom tacokrydda är Jerkkryddan som är en kryddblandning av kryddpeppar, kanel, farinsocker, kajennpeppar, muskot, torkade örter och vitlök.Grönsaker är basen i de flesta rätter och man använder mycket sötpotatis, majs, avokado, tomat, matbanan och olika slags bönor. Mango, papaya, banan, ananas och färsk kokos är frukter som används såväl i matlagning som mellanmål och till desserter.Kokosmjölk är vanligt att man använder i många rätter samt starka smaksättningar som habanerooljor och chilioljor som framställs och används i alla rätter. Lime och även citron som smakar mycket sötare här finns ofta med i rätter och de kryddor som används är främst torkad chili, kajennpeppar, mynta och färsk koriander.Råvaruguide till livsmedel – Sydamerika, Karibien och USA (Bild i affären)Det som är lätt att hitta är Mexikanska tillbehör och då främst tacotillbehör. Tyvärr tycker jag att det inte finns så bra utbud hemma men man får hålla tillgodo med det som finns. Vanligaste märket är Santa Maria och Old El Paso som har tacochips, tortilla, kryddblandningar men det finns också andra märken som är lite hälsosammare så kika på hyllorna för att t ex hitta en tacokrydda som innehåller mindre socker eller blanda ihop en själv.Kryddor och örter:  Många kryddor används i Sydamerika och det som finns att hitta här hemma är torkade kryddor, chili, kajennpeppar, kryddpeppar. En kryddblandning som används ofta är Jerkkrydda som innehåller olika kryddor. Recept finns i receptbladet hur du gör den blandningen själv. Det finns också fler kryddblandningar med olika namn och här kan du botanisera och prova dig fram.Chili är ett måste i denna region och man använder olika slags chili som smaksättning, alla med olika styrka och karaktär. Dels används färsk chili men många gånger också torkad. Det finns många såser med chili som är enormt starka och man behöver ytterst lite för att smaksätta en rätt men förgyller rätten mycket.Örter : Vanligaste örterna som används är koriander och mynta och gärna färska. Nötter: Paranötter härstammar från Brasilien och har en hög proteinkvalité samt innehåller mycket selen och dagsbehovet av järn. Även jordnötter härstammar från Brasilien. Cashewnötter odlas i Sydamerika och används i deras maträtter.Ris, quinoa, potatis och sötpotatis: Potatis är vanligt men även sötpotatis som är ganska nytt för oss svenskar. Sötpotatis används i grytor, soppor och man kan göra goda sötpotatispommes. Med tanke på namnet kan man tro att sötpotatis skulle vara onyttigare än potatis men det är tvärtom. Sötpotatis har ett lägre GI värde än vanlig potatis.Det finns flera sorters ris och det mest spännande sorterna är svart och rött råris som är smakrika och mättande. Quinoa odlas i bergskedjan Anderna, framförallt i Bolivia och Peru och är en ört som används som ett ris eller i sallader. Quinoa finns i tre färger; vita, svarta och röda.Banan: Matbanan eller som det också kallas kokbanan är en sorts banan som har fastare fruktkött och lägre sockerinnehåll. Kokbananen kokas eller rostas och används i omogen form. Växer i Peru och i I många latinamerikanska länder används omogna kokbananer till rätten ”tostones” även kallad patacones, där kokbananen skivas, friteras och tillplattas varpå den används som ett tillbehör i olika huvudrätter på ett sätt som kan jämföras med pommes frites.Nordens matVi tar allt mer inspiration av olika matkulturer, och exotiska rätter blir allt vanligare i våra hem. Men det är ändå något speciellt med vår nordiska mat. Svenska köttbullar, kalops, norsk lax och korv och smörrebröd från Danmark är exempel på mat som vi alla känner till. Sverige: Förr var vardagsmaten enkel med råvaror främst från Sverige. Den traditionella maten var förr välling, gröt, sill, fläsk, soppa, ärter kål, potatis och bröd. Maten åts sällan färsk utan man konserverade maten och gjorde inläggningar. Viltkött, skogsfågel och hare . I norr har alltid renkött varit viktigt och där äter man renskav.Vildsvin har alltid funnits och den traditionella julskinkan!  Korvkaka, korv, kålpudding falukorv och blodpudding är enkla rätter som vi är uppvuxna med och lite finare rätter är wallenbergare, sjömansbiff och biff med lök. Exempel på svenska fiskrätter är löjrom, strömming, gädda och lutfisk samt våra signalkräftor. Kalles kaviar finns ofta på frukostbordet och havregrynsgröt med äpplemos är en klassiker. Surströmming är vi i Norden unika med.Rotfrukter och potatis har vi i Norden använt länge i vår matlagning, kanske mest känt är rotmos, rårakor, raggmunk, Janssons frestelse och kroppkakor, Kål i alla former har vi haft tillgång på och de svenska skogarnas bär som blåbär, lingon, tranbär och hjortron. Kantareller är också en Nordisk råvara som används mycket i vår matlagning. Ärter äter vi främst i vår traditionella ärtsoppa på torsdagar med pannkakor som dessert. Nässelsoppa med hackat ägg är också en svensk rätt. Sveriges brödtradition är främst tunnbröd från Norrland, knäckebröd från Leksand och den söta kavringen samt sötlimpan.  Smörgåsbord och smörgåstårta har och är en festlig måltid i Norden. När det gäller bakverk så är vi kända för Svenska kanelbullar, pepparkakor, lussebullar, äppelkaka och även polkagrisar från Gränna. Danmark: En del av mattraditionen liknar den svenska men det finns många olikheter också. I Danmark äter man ”morgonmad” ”frokost” och ” aftensmad” och nästan vid alla måltider serveras det rågbröd och dansk öl!Kända rätter är smörrebröd, frikadeller, fläskstek, den röda korven, remouladsås, leverpastej, sill och kransekage.  Norge: Landet där man äter brödskivor varje dag och det är den matlåda man har med sig och varierar olika pålägg.  Norsk lax som rimmad, gravad och färsk har sitt ursprung i Norge. Det finns flera sorters brunost i Norge, men den mest kända är den som heter Gudbrandsdalsost. Man äter det på mackan eller knäckebröd och brunosten görs på vassle och mjölk eller grädde. ”Pinnekött” är saltade, torskade revbensspjäll från får som man lagar vid högtider.  Fårikål är norskt och är en mustig gryta. Kjöttkaker är likvärt med våra svenska köttbullar. Lefse är en typ av norskt tunnbröd som man lägger pålägg i och rullar ihop.  Finland: Finländarna är kända för att vara passionerade när det gäller mat och är lojala till sitt kulinariska ursprung. ”Juustoleipä” är en dessert från norra Finland och du hittar den i lokala matbutiker. Du värmer enkelt upp den i en stekpanna och serverar med hjortronsylt. ”Ruisleipä” är ett klassiskt finskt rågbröd gjord på surdeg. ”Lohikeitto” som är en krämig laxsoppa med grädde, lax, potatis och grönsaker. Självklart äter man en bit rågbröd till.”Karjalanpiirakka” är Karelska piroger som består av en pajdeg fylld med antingen potatismos eller risgrynsgröt. Det traditionella tillbehöret är ”äggsmör”, en blandning av smör och finhackat kokt ägg. ”Poronkäristys”  - renskav som kokas tills det är mört i vatten, grädde eller öl. Det serveras sedan med potatismos, inlagd gurka och lingonsylt. Förmodligen den mesta kända av Finlands ovanliga matvaror är salmiakki lakrits – lakrits som är smaksatt med ammoniumklorid. Varför just 66 dagar?Har du också kommit i gång med en kostplan men inte karaktär nog att fullfölja dina nya rutiner och skapa en långvarig hälsosam livsstil?  Du är långt ifrån ensam och studier visar är att det tar hela 66 dagar att skaffa en ny vana och för kroppen att registrera det i muskelminnet. De flesta vanor lever vi med hela livet, andra som vi kallar ovanor eller dåliga vanor – vill vi göra oss av med eller byta ut mot en bättre vana. Att identifiera ovanor och sen, en efter en förändra till den vana du önskar ger ett hållbart resultat.En vana skapas på ca 66 dagar enligt en vetenskaplig studie som publicerades i European Journal of Social Psychology av Philippa Lally och hennes kollegor på British Journal of General Practice  som handlar om att det tar 66 dagar att ändra en vana/ovana som ska bli beståendeJag studerade detta och insåg att det finns mycket likheter med deras konstaterande och mina insikter som kostrådgivare åt hela Sverige. Därför har jag skrivit två hälsoböcker i detta ämne som kom ut 2020 och 2021 som har sålts i ofantligt många exemplar och översätts nu till andra språk. Jag har aldrig upplevt så många människor och kunder som har förändrat hela sin livsstil med den boken och fått nya vanor. Det är en stor glädje för mig att kunna förenkla för andra och det gör jag genom att skapa effektiva kostscheman för att gå ner i vikt snabbt. Dessutom skapar jag en ny matlagningsvana hos mina kunder och de lär sig hur man lagar maträtter snabbt och framförallt att det ger matglädje. Jag guidar hur man får in en vana att planera och ligga ”steget före” och det är något som mina kunder uppskattar. Sen finns det andra vanor som är viktiga för ett resultat och det är att få in en motionsvana och att få tid att återhämta sig. Man kan inte förändra alla ovanor på en gång men jag hör från mina tidigare ”66 Day Challenge kunder” att det är förvånadsvärt enkelt att komma igång och att ta ett steg i taget till en bättre hälsa är det som blir hållbart.5 ovanor som ska förändras till 5 goda vanorDen första vanan som du ska ta tag i är kost och matlagning och det kan vara ett stort steg för många men jag lovar att det är så enkelt med färdiga kostscheman som du bara följer. Vanan att ”kunna” laga mat är inte heller svårt för det är bara att förändra din syn på dig själv och säga till dig själv att kan andra så kan du! Mina recept är så enkla och du kommer att bli ”kung” i matlagning hemma och omgivningen runt dig som kommer att få smaka på dina rätter kommer ge dig mycket beröm. Då växer intresset för dig och du inser att matlagning inte är så svårt och tar inte alls lång tid. Den andra vanan är att inte ständigt äta hela tiden och det är en förändring som kräver lite arbete med dig själv. Om du har ovanan att stoppa något i munnen hela tiden så kan det upplevas jobbigt att sluta med det. Hjärnan signalerar hela tiden att den vill att du ska äta och du har skapat en ovana att göra det. Du har gett vika och ger hjärnans behov hela tiden men nu är det dags att ändra på det. Nu ska du få in vanan att enbart äta 2 eller 3 måltider per dag och låta kroppen vila från matsmältning och använda din lagrade energi (fett). I början är detta en utmaning men du kommer snabbt att märka att din hjärna inte frågar efter mat på samma sätt som tidigare. Denna vana kommer du att uppskatta enormt och du kommer känna dig mer matnonchalant.Den tredje vanan som är en viktig pusselbit för en hälsosam livsstil är planering. Denna vana är viktig för att du ska få en bra rutin och i början kan det kännas ovant att t ex handla för 3-4 dagar men det är enkelt för du har en inköpslista att ta med till affären. Du kommer att få en vana att laga flera rätter och portioner samtidigt och på det sättet kommer du inse att du tjänar mycket tid.Den fjärde vanan är att få in daglig motion. När du känner dig trygg i att följa kostschemat och du har kommit i gång med matlagningen och planeringen kommer ofta viljan att börja röra sig mer. Tränar du redan nu och går promenader så är detta inte en vana du kanske behöver införa men har du ovanan att vara för lat och välja soffan för ofta så är det här en ovana som måste förändras. Denna vana är den enklaste att förändra och jag coachar dig att göra det i en lugn takt och börja komma ut på en promenad 30 min per dag. Sen kan du öka takten och längden på promenaden och du skapar en ny vana på 66 dagar. Den femte vanan är återhämtning och avkoppling som är oerhört betydelsefullt för en bra förbränning. Vi har tidigare hört att vi ska prestera så mycket och träna på olika sätt men det kommer fler och fler studier som visar att vi behöver också vila.När du kopplar av och när du ger dig själv 8 timmar sömn så går stresshormoner ner i kroppen och du kommer att uppleva ett helt annat flöde i kroppen och få mer energi. Har du en ovana att alltid ”göra något”, vara effektiv och lägga dig sent på kvällen så är detta en utmaning att förändra. Kanske måste du dra ner på kraven från andra men också från dig själv. En god vana är att ge dig själv tid att inte göra någonting och att se till att komma i säng tidigt, gärna vid 22 för att få 8 timmars god sömn. Jag säger inte att det är lätt men du har 66 dagar på dig att jobba med denna ovana. Att förändra vanor måste vara planerat och genomtänkt och framförallt måste du själv ha insikt och vilja göra en förändring.Den viktiga planeringen och målsättningenBörja med att läsa igenom kostschemat för den första veckan och handla hem de råvaror du behöver. Någon dag innan du startar kan du börja laga upp maträtter för den första dagen och vet du att du har lite ont om tid den första veckan, förbered och laga upp flera rätter. Jag rekommenderar att du gör en invägning innan du startar och bra om du väljer samma dag varje vecka. Dessutom är det bra att ta dina mått runt bröst, mage och stuss så att du ser förändringarna varje vecka. Det ger motivation och kraft att följa kostschemat till 100%. Det är vanligt att man tappar ca: 10-12 kg på dessa 66 dagar men det kan vara mer och det kan vara mindre.Du följer kostscheman som är unika för varje vecka och det innebär du att äter 2-3 måltider per dag och inget däremellan. Hemligheten med mina kostscheman är att du äter olika mängd kalorier varje dag och dessutom förändras kostschemat under veckorna. Anledningen är att du ska få prova olika kostscheman och att du ska få en effektiv förbränning då kroppen inte vänjer sig vid ett sätt att äta. Du kan byta ut rätter under veckan om det är något recept du inte gillar. Antingen väljer du något annat recept i boken med ungefär samma kaloriinnehåll eller kanske du har något annat favoritrecept hemma som är utan potatis, ris eller pasta?Recepten är oftast för 1-2 portioner och rester äts dagen efter, senare i veckan eller läggs i portionslådor i frysen för kommande veckor. Du kan byta ut grönsaker om du inte gillar något eller att du vill använda upp några grönsaker du har i kylen. Du kan även byta ut kyckling mot fisk och kött mot kyckling. Ett vegetariskt tips finns vid varje recept om du skulle vilja äta mer vegetariska rätter.Drick mycket vatten varje dag, gärna 2-3 lite vanligt vatten. Jag kan se en stor skillnad på mina kunder som dricker mycket vatten, de tappar i vikt fortare.Kaffe och te kan du dricka obegränsat men undvik att använda för mycket mjölk i kaffet, max 1 msk per kopp. Bäst resultat får du om du undviker all alkohol under dessa 66 dagar men det finns inlagt i kostscheman vissa veckor och då är det 2 glas vin per vecka. Light drycker kan du dricka i en liten mängd, max 33 cl per dag men det är inget jag rekommenderar utan det är bra om du kan klara dig utan sötningsmedel också.Skriv upp dina resultat under tiden du arbetar med din förändring. På detta sätt blir det mer synligt för dig och du kan arbeta långsiktig med att nå ett mål. Till en början, för att nå ett mål behöver du ha inställningen att vara strikt. Då kommer resultatet. Allt handlar om att hitta en livsstil som fungerar för dig. Det gäller också att ha långsiktiga mål som du kan nå och med mycket motivation, inspiration och matglädje så kommer du förhoppningsvis att upptäcka att det inte är så svårt, utan ganska enkelt och mycket flexibelt. Så här fungerar periodisk fasta, 5:2 och 800 kcalJag har jobbat med fasta under många år och ser fantastiska resultat på människors hälsa när man inför perioder i sin vardag där man äter mindre eller är helt fastande. I alla mina kostscheman har jag någon form av fasta inblandat. De störta fördelarna med fasta är:• Lägre blodtryck• Stabilare blodsocker• Sänker inflammationer i kroppen• Hormonella obalanser förbättras• Mage och tarm får en återhämtning• Mindre sug efter socker och snabba kolhydrater• Mindre hungrig och klarar sig på färre kalorier• Snabbare viktminskning om man vill det• Piggare och mer energi i din vardagDet finns många fördelar med fasta och det som jag själv märker och det som gör att fasta kan bli bestående i din livsstil är framförallt att det är mycket enkelt och en stor fördel att kombinera med en lågkolhydratkost för att uppnå en större effekt såväl kortsiktigt för viktminskning men även långsiktigt för en bättre hälsa.I kostschemat under dessa 66 dagar får du prova både 800 kcal, 5:2 dieten och 16:8. Det kommer att ge dig en lärdom vad det innebär och framförallt en guide om du vill fortsätta med någon form av fasta efter dessa 66 dagar.800 kcal dietenDet är ett kostschema som är lätt att följa och det är förvånadsvärt mycket mat du kan äta (om du väljer rätt kalorier) och du känner dig mätt och tillfreds. I mitt kostschema äter du 800 kcal 5 dagar i veckan och ökar kalorierna något under helgen. Det ger ett fint resultat på vågen och blir en hållbar livsstil som är lätt att leva efter.I mina recept för 800 kcal gör jag rätter som är kalorisnåla men mättande och använder mycket grönsaker och protein. Soppor, gratänger, sallader och grytor är passande att laga där man kan använda t ex krossade tomater, varma och kalla grönsaker som bas och sedan lägga till kalorisnåla proteinalternativ som t ex torsk, tonfisk, skaldjur och kyckling. Det du inte äter så mycket av i dessa recept är kaloririka livsmedel som smör, majonnäs, grädde, créme fraiche, ostar och nötter men jag använder sparsamt med olivolja, avokado, oliver och pesto. Detta kostschema passar dig som inte vill fasta men ändå ta del av effekterna som en fasta har, nämligen snabb viktminskning, ett jämnade blodsocker, lägre blodtryck och. bättre kolesterolvärden. Du äter ofta 3 måltider per dag men jag kombinerar dessa dagar med att blanda in en kortare fasta, 16:8 i mitt kostschema för att få en större effekt på vågen. 16:816:8 och den går ut på att du fastar 16 timmar per dygn och äter under 8 timmar. Det innebär att du hoppar över din vanliga frukost och äter första måltiden vid lunch och avslutar sedan dagen med en middag, senast kl. 20.00 på kvällen. På detta sätt äter du mellan 12.00–20.00 och det är 8 timmar och resten av de 16 timmarna på dygnet fastar du, genom att enbart dricka vatten, kaffe och te. Man brukar kalla dessa perioder ”fastefönster” och ”ätfönster”.Det kan vara ovant att avstå från din frukost eftersom kroppen är van men detta är något som många upplever förändras och jag har många gånger hört från mina kunder att de aldrig trodde att de skulle kunna ta bort frukost men efter att de ha provat frågar inte kroppen efter en måltid på morgonen och de upptäcker att de mår bättre att vara på fastande mage fram till lunch. Då njuter man verkligen av den goda lunchen och det är härligt att äta när man verkligen är hungrig.Jag rekommenderar att man inte äter något mellan 12:30, när man har intagit sin lunch och fram till middag kl 19 eller 19:30 om man vill gå ner i vikt. Tränar du mycket och är aktiv så kan du lägga till ett mellanmål under ditt ”ätfönster” vid 15.Denna fasta passar bra om att kombinera med träning på alla sätt. Om du vill gå ner i vikt, träna på morgonen eller förmiddagen. Om du vill öka din muskelmassa, träna på eftermiddagen då du har fyllt på med energi för att bygga muskler. Läs mer i kapitlet träning på s. X.Så här får du in träning i din vardagJag har som en riktlinje att försöka komma upp i minst 10 000 steg per dag, och för mig är motion och att komma ut i friska luften viktigt för mitt välbefinnande. Det hjälper mig att må psykiskt bra och jag får en stund för mig själv att tänka och lyssna på musik.Planera din träningsvecka efter dina fastedagar. Att vila på fastedagarna och träna de andra dagarna är ett bra sätt att kombinera 5:2 med träning. Om du följer periodisk fasta, planera din träning efter ditt behov om du tränar för att öka din muskelmassa eller för att gå ner i vikt. Man ska dock skilja på lågintensiv och högintensiv träning. Det är helt olika träningsformer och därför bör du anpassa kosten efter den träning det gäller. Att utöva lågintensiv träning (promenader, lätt joggning, cykling eller yoga) på fastedagarna brukar fungera alldeles utmärkt, men att träna högintensivt (styrka, spinning, löpning eller ett aerobicpass) kan vara för tufft och utmanande.?När du tränar få du inte glömma bort att du förbrukar kalorier och det gör att du kan bli hungrigare än du annars blir på fastedagarna och det kan i sin tur bli en för stor utmaning. Känn efter själv hur du mår och följ din intuition. Alla människor är olika och påverkas olika av fasta. Därför är det viktigt att du verkligen känner efter själv vad som fungerar för dig. Jag själv mår bäst av att träna på morgonen, både lågintensiv och högintensiv träning. Då upplever jag att jag presterar bäst, känner mig lätt att motionera och det är en fantastisk bra start på dagen och träningen blir av.Omställningsperiod Matvanor och ätvanor skiljer sig mycket från person till person och det är svårt att ge kostråd som gäller för alla. Alla är vi olika och behöver olika kostvanor helt enkelt. En del personer är mer matnonchalanta och andra är beroende av att stoppa något i munnen med jämna mellanrum.Många behöver förstå sin egen kropp och sitt eget behov samt skilja på olika sorters hunger eller äter du för att du har en känsla som oro, stress, ångest eller att du är uttråkad?Den riktiga hungern kommer egentligen inte förrän åtta timmar efter en måltid och då bör man fylla på med energi. Den andra hungern, som kan infinna sig redan en timme efter en måltid är egentligen inte hunger utan ett sug. Detta sug kan komma från att du har ätit för lite, eller att du ätit för mycket socker som har påverkat ditt blodsocker eller för att du har en känsla i kroppen som gör dig orolig, rädd eller arg.Det finns inga mellanmål med i kostschemat. Om du är en aktiv person som rör på dig mycket, både i jobbet och privat så behöver du kanske mellanmål men det ska vara mellanmål som gör nytta! Tränar du mycket gör du av med mycket energi och då måste du självklart fylla på med energi och då är ett bra mellanmål förträffligt! Helt säkert kommer kroppen att signalera ”hunger” redan under din första fastedag. Dock är det fascinerande att notera hur bra du kommer att klara av dina hungerkänslor. Ta en kopp kaffe eller te och lite mineralvatten. Sysselsätt dig och försök slå bort alla tankar på mat. Du kan vara trygg i förvissningen om att din kropp faktiskt har lagrad energi som den kan använda sig av och det är inte farligt att vara utan mat och känna lite hunger. Att fasta en dag och begränsa sig till 500–600 kcal den dagen är alltså inte en fråga om svält, utan kroppen klarar sig utmärkt dessa timmar på sina reserver. Det är dock en utmaning och det är en spännande upplevelse att ”bråka” med sin hjärna. Flera gånger per dag signalerar hjärnan att den vill ha mat och ofta socker. Den frågar och frågar men om du konsekvent säger nej så har du efter några dagar vunnit kampen. Du slipper bråka mera och det kommer att märkas tydligt. Många upplever att de blir fria från såväl sötsug som andra begär de tidigare styrts av. Själv beskriver jag det som att en ”matnonchalans” uppstår. Jag är helt enkelt inte lika angelägen och intresserad av att äta som förr. Dessutom njuter jag mycket mer vid måltiderna när jag är riktigt hungrig. Ett annat omställningsbesvär kan vara att du känner dig trött, energilös, rastlös och frusen de första dagarna eller veckan men detta går över när kroppen har förstått att en ska använda sin lagrade energi. Återigen är det ofta hjärnan som är problemet och vanan vi har att hela tiden stoppa något i munnen. Min rekommendation är att i början ta det lugnt på alla plan och tillåt dig att vila om du känner dig trött eller frusen. Pausa din träning några dagar och ta upp den igen när du känner att du har kommit in i din fasta och mår bra. Sysselsättning är dock viktigt om du hela tiden känner att du tänker på mat och är sugen. Då är det jobbigt att inte göra något och det kan vara tillfället du bestämmer dig för att rensa ett skåp eller ta en promenad för att skingra tankarna. Mycket gäller att bryta ett mönster och då kanske det krävs att du hittar på saker där inte mat är inblandad. När det gäller sömn så kan du behöva sova någon timme extra när du startar din fasta men jag och många av mina kunder vittnar om att man får mer energi och vaknar ofta pigg och alert lite tidigare vid fastan. Använd den tiden och var kreativ och effektiv! Du måste själv känna hur din kropp mår men bli inte rädd för du kan vara trygg i din fasta. Ge dig istället en chans att upptäcka ett nytt sätt att leva för mer energi och lär känna din kropp och vad du behöver.Balanserad tillvaro med bra sömnvanor och mindre stressSömnen har många viktiga funktioner som till exempel att bättra på immunförsvaret, reglera vår hunger och förbättra vårt minne. När vi sover återhämtar sig hjärnan och kroppen. Har du fått för lite sömn tappar du lättare koncentrationen och blir lättare irriterad. Därför behöver du sömnNär du sover går kroppstemperaturen, pulsen, stresshormonerna och blodtrycket ner. Musklerna slappnar av. Immunsystemet aktiveras, vilket med andra ord betyder att kroppen läker sig själv när du sover.Dessutom producerar kroppen viktiga hormoner när du sover som gör att du mår bättre under dagtid. Den ökade hormonproduktionen under natten är en av anledningarna till att barn och tonåringar måste sova mer än vuxna. Det är nämligen då tillväxthormonet bildas.Så mycket sömn behöver duEn vuxen person behöver mellan 6-8 timmars sömn per natt. Enligt en forskning är dock 7-8 timmar ostörd sömn optimalt. Detta varierar från person till person och påverkas av yttre faktorer. Man bör lägga sig redan innan 22 på kvällen för att kunna somna in kl 22:30 - då är det nämligen mycket lättare att falla in i sömn istället för att sitta uppe och lägga sig vid 23 eller 24. Då är man ofta piggare igen och har svårare att somna. Studier har visat att i de nordiska länderna har man bäst sömn mellan 22-06.Så påverkar sköldkörteln din vikt och hälsaFler och fler är överviktiga och enligt FHM är det 52% av Sveriges befolkning som har en övervikt eller fetma och det är stigande siffor varje år. Det är märkbart hur människor mår och dessutom synligt att män och kvinnor har blivit större. I statistiken visar det att män har 63% övervikt och fetma! Vi äter och dricker mer socker, snabba kolhydrater och fler kalorier än tidigare och det är stor skillnad mot 30 år tillbaka. Vi äter ute oftare och väljer snabbmatställen och hämtmat på ett sätt som vi aldrig har gjort tidigare. Vi stressar mer och vi motionerar mindre. Det är anledningen att denna kurva går spikrakt uppåt och tar vi inte detta på allvar kommer vi bli mer sjuka och vi får sämre vanor.Med ohälsosamma vanor kommer det problem med kroppen och framförallt att man kan få en störd förbränning. I dag är det många (framförallt kvinnor) som upplever att det är svårt att gå ner i vikt trots att man försöker och alltfler har större besvär med hormonella obalanser, framförallt i klimakteriet. I många fall är det sköldkörteln som blir drabbad och eftersom förbränningen är kopplad till detta organ så kan det ställa till problem.En fungerande sköldkörtel är helt avgörande för ämnesomsättningen som i sin tur påverkar vikten. Sköldkörteln producerar hormoner som bland annat reglerar ämnesomsättningen i kroppen. Underfunktion i sköldkörteln, även kallat hypotyreos, är ett av de vanligaste förekommande problemen med sköldkörteln. Något som framförallt drabbar kvinnor. Sköldkörteln kan påverkas negativt av flera faktorer, där bland annat stress och dåliga kostvanor är två av dem.I dag medicineras över 500 000 i Sverige med läkemedlet för underfunktion i sköldkörteln. Levotyroxin ett av de mest utskrivna läkemedlen för svenska kvinnor. Om man lider av underfunktion i sköldkörteln innebär det att förbränningen ofta stannar av, och viktuppgången kommer som ett brev på posten. Sköldkörtelproblem uppstår ofta på grund av näringsbrister, antingen på grund av bristfälligt näringsintag eller dålig matsmältning. Det finns flera faktorer som ligger bakom sköldkörtelproblem bl.a. långvarig stress, tarmproblem, näringsbrister, undermålig kost, alkohol, allergier, miljögifter, infektioner och andra hormonella obalanser. Det är inte bara övervikt som är ett symtom kopplat till sköldkörteln. Även trötthet, magproblem, svullnad, ledvärk och hjärndimma är vanligt att drabbas av i samband med obalans i sköldkörteln.Hur skall man då göra för att gå ner i vikt eller bibehålla vikt sin vikt med en nedsatt sköldkörtelfunktion?Man måste ta ett ordentligt helhetsgrepp runt sin hälsa och det innebär att ge kroppen en näringsrik kost, ha tid för återhämtning och skapa bra sömnvanor, daglig motion och bygga muskler för att öka kroppens förbränning, och på så vis gå ner i vikt. Att göra denna form av hälsoresa är receptet för att lyckas bli fri från sina sköldkörtelbesvär.KostenDet går ut på att äta ”rena” livsmedel och näringsrik mat. Med det menas rikligt med grönsaker, frukt och bär, kött, kyckling, fisk, skaldjur och rotfrukter och naturliga fetter. Du bör helt avstå från socker, alkohol, processad mat och snabba kolhydrater under en längre period, gärna 3 månader. På detta sätt kommer du att få ett jämnt blodsocker och det är gynnsamt för din bukspottskörtel men också din sköldkörtel. En annan orsak till övervikt är att man äter för ofta och för många kalorier. Därför är kombinationen att äta en lågkolhydratkost kombinerat med periodisk fasta ett bra sätt och ger ett snabbare viktminskningsresultat.Stress och återhämtningStress försämrar chanserna att tillfriskna. Det stör inte bara sköldkörtel utan även binjurarna. Vid långvarig stress och hög frisättning av stresshormonet kortisol stör vi funktionerna i dessa organ. Till slut orkar de inte längre frisätta de mängder med kortisol som krävs.Vagusnerven är människans längsta nerv som består av cirka 80 000 nervtrådar som samlar in data i kroppen och styr och påverkar kroppen.Det centrala nervsystemet har en lugnande del som reglerar inflammation och aptit och en annan som styr överlevnadsmekanismer som aktiveras vid stress. Att meditera och gå ut och gå i skogen är bra aktiviteter för att komma ner i varv. Yoga och lugn stretch för kroppen är också bra. Prioritera sådant som får dig att må bra och känna dig avslappnad kan stärka vagus.Sträva efter att få till en bra sömn som ger dig minst 6 timmar sömn per natt men gärna 8 timmar. Då återställer sig kroppens hormoner och du kommer ner i djupsömn och det ska inte underskattas när man ska jobba på att få till en bättre förbränning. Kroppen behöver känna ett inre lugn.Träning och motionBygg upp din muskelmassa. Muskler förbränner mer energi än andra vävnader, och många förlorar muskelmassa vid sköldkörtelsjukdom. Man ska inte vara rädd för att ta i när man tränar,bygga muskler för att öka kroppens förbränning, och på så vis gå ner i vikt. All form av styrketräning är gynnsamt, framförallt för kvinnor.Dagliga promenader utan att känna krav och stress runt detta är bra. Man kan börja i lugn takt och sen öka takten om man vill det och även sträckan man går. Passa på att njut av naturen och varva ner eller lyssna på musik eller en ljudbok som får dig att koppla av samtidigt som du samlar steg i benen.Tack och bra jobbatNu är du klar med dina 66 dagar och skaffat dig nya vanor med såväl kost, matlagning, planering, motion och avkoppling jag hoppas att du nu är så glad för den förändring du känner med din hälsa så att du kan fortsätta på egen hand. Du har nu många bra recept som du kan använda i framtiden och även experimentera mer i köket och byta ut råvaror i recepten och göra ”dina egna” recept. Vill du lägga till kolhydrater i form av råris, bönpasta, linser, bönor och grovt surdegsbröd så kan du göra det men var måttlig! Fortsätt med dina fina och nya vanor med mer grönsaker vid varje måltid.Att ha två fastedagar i veckan ger ett bra resultat på lång sikt och är fantastiskt för att förbättra sina hälsoparametrar och jobba för en god hälsa. Du kan variera med att köra 5:2 fasta, 6:1 fasta eller även 4:3 fasta. Antalet fastedagar styrs av om du vill fortsätta viktminska, men jag rekommenderar som alltid att fortsätta att göra olika. Har du en fastedag en vecka kan det vara bra att variera med två nästa vecka eller liknande. Jag har själv upptäckt att fasta är en bra nyckel till stabil vikt när man väl uppnått sin målvikt. Jag rekommenderar att du fortsätter variera kaloriintaget under veckan för att få en optimal förbränning. En riktlinje kan vara att du ligger på ca 1500 kcal om dagen, de dagar du äter ”som vanligt”. Fastedagarna ligger du på ca 500 kcal, men räds inte för att ha några dagar med mer kalorier, uppemot 2500-3000 kcal ibland, fortfarande med bra, näringsrik lågkolhydratskost, men med mer kalorier än annars. Jag hoppas att dessa veckor har bidragit till att du har lärt dig om min filosofi och tagit del av den kunskap jag har samlat på mig efter åratal av kostrådgivning med tusentals olika klienter. Men var inte för hård mot dig själv – ibland kör vi ner i diket, men då gäller det att ta sig upp på banan direkt. Jag brukar säga att ett år innehåller 365 dagar, och gör vi rätt 300 av dessa dagar har vi faktiskt 65 dagar där vi kan vara lite mer tillåtande mot oss själva. Tack!