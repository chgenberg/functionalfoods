66 Day Challenge med MedelhavskostUPPLÄGG:Vecka 1 	Medelhavskost kombinerat med 5:2Vecka 2 	Medelhavskost kombinerat med 5:2Vecka 3 	Medelhavskost med 800 kcalVecka 4 	Medelhavskost med 800 kcal Vecka 5 	Medelhavskost med 16:8Vecka 6 	Medelhavskost med KetoVecka 7 	Medelhavskost med KetoVecka 8 	Medelhavskost med vegetariska rätterVecka 9 	Medelhavskost kombinerat med 5:2Vecka 10 	Medelhavskost kombinerat med 5:2Välkommen till 66 dagar med mycket matglädje!Följ med mig på en matresa i 66 dagar där jag kombinerar en lågkolhydratkost med periodisk fasta och njut av Medelhavets matlagning och bli lite piggare, friskare och slankare! Med mina effektiva kostscheman som är enkelt att följa sparar du tid på såväl planering, matinköp som matlagning och jag utlovar sann matglädje för dig men även för din familj och middagsgäster!• Enkelt att följa ett effektivt kostschema• Inköpslistor• Kaloriberäknade lågkolhydratrecept• Prova lågkolhydratkost på olika sätt och hitta din melodi• Upplev periodisk fasta som är flexibelt och gynnsamt för kroppen• Njut av Medelhavskosten och lär dig att laga hälsosam vardagsmat• Lär dig planera veckan med inköp, matlagning och food prep• Kom i gång med motion och träning på ett hållbart sätt• Förbränningstaktik• Hitta din inre kraft att skapa en hälsoförändringDet här är alla nycklar du behöver för att LYCKAS och jag lovar att efter 66 dagar har du gjort en stor förändring med din egen hälsa på många plan. Det kommer att vara väl investerad tid och en upplevelse som kommer att ha stor betydelse i ditt liv. Jag coachar dig igenom alla dessa 66 dagar och du får redskap och möjlighet att genomföra dessa 10 veckor på ett framgångsrikt sätt. Det handlar om en helhet med såväl hälsosam matlagning, kostscheman där du får ett resultat, vardagsplanering, målsättning, ökad förbränning, motion och återhämtning. Jag har gjort det enkelt för dig genom att jag har förberett dessa dagar så nu är jobbet ditt att genomföra det. Välkommen till 66 day challenge!Livet runt medelhavet och den ljuvliga matlagningenMedelhavskost är maträtter som vi alla älskar och vi unnar oss titt som tätt en god bit färsk fisk, skaldjur, ostron och lagar gärna mat med en god olivolja, njuter av smakrika oliver och älskar att använda färska örter, citron och vi drömmer om solmogna tomater! I dag när vi har fina råvaror även i norr kan vi forma de skandinaviska rätterna mer åt den hälsosamma Medelhavskosten genom att äta mer naturliga och relativt färska råvaror på de sätt spanjorer, italienare, greker och fransmän gör och uppnå en stor hälsovinst med den livsstilen.Runt Medelhavet står matlagningen i större fokus än i Skandinavien och det är stora skillnader på val av råvaror, till stor del efter säsong men också tillagningen och tiden vi tillbringar i köket och runt bordet. I Italien spenderar man i snitt 40 min på matlagning varje dag och de ska jämföras med Sverige där man lägger 15 min per dag. Det är också stora skillnader hur vi fyller våra varukorgar mellan länderna. En sak jag har reflekterat över är konsumtionen av mjölkprodukter mellan länderna och här har vi mycket att lära från länderna runt Medelhavet. En italienare stuvar inte snabbmakaroner och äter med stekt falukorv utan där väljer man en pastasort som är gjord på durumvete och gärna från grunden och man serverar pastarätter med tomatsås, citron, örter eller pesto. Man dricker den mängd mjölk som man gör i Sverige och använder inte så mycket grädde, crème fraiche och gör stuvningar i Medelhavsländerna. I Spanien, Grekland och Portugal använder man mycket mer grönsaker i kosten än i Skandinavien och vanliga rätter är stekt aubergine med tomatsås, moussaka, spenaträtter, grillad paprika, stekt squash och man använder mozzarella, fetaost, halloumi, parmesan, peccorini och manchego som är olika ostar som görs på både ko- och fårost.Mandlar, valnötter, pinjenötter är populära nötter som används i matlagningen och smaksättningen på Medelhavsrätter är färska kryddor som basilika, persilja, salvia, oregano, timjan och mynta. Det är långt ifrån de svenska populära vardagsrätterna som färdiga köttbullar, potatismos, korv stroganoff, tacos, hamburgare, stuvade makaroner och korv samt blodpudding och fiskpinnar! Runt Medelhavet äter man inte en köttbit med kokt potatis, gräddsås och lingonsylt utan mer ”ren” mat som en stekt köttbit eller grillad fisk, aubergine, paprika och tomat. Ofta serveras inte någon sås till utan bara citron, örter och en god olivolja.  I stället för grädde och créme fraiche använder man tomatsås som bas, gärna med starka piementos. Bröd äts inte med smör och ost utan doppas i olivolja, aioli eller en tomatsalsa. De flesta jag träffar och mina kunder älskar denna typ av maträtter men har svårt att lägga om sin livsstil och tror att det är krångligt att laga denna typ av mat – men det är tvärtom! Enkelt, smakrik, rent med råvaror som är gynnsamt för kroppen och ger mer näring och innehåller mindre snabba kolhydrater, socker och mjölkprodukter. Det finns många vetenskapliga studier som visar att ”Medelhavskosten” är den bästa för en hälsosam livsstil och en hållbar diet som är lätt att leva efter! Varför just 66 dagar?Har du också som vana att starta ett ”nyttigare liv” varje måndag men inte karaktär nog att fullfölja dina nya rutiner veckan ut?  Du är långt ifrån ensam och studier visar är att det tar hela 66 dagar att skaffa en ny vana och för kroppen att registrera det i muskelminnet.De flesta vanor lever vi med hela livet, andra som vi kallar ovanor eller dåliga vanor – vill vi göra oss av med eller byta ut mot en bättre vana.En vana skapas på ca 66 dagar enligt en vetenskaplig studie som publicerades i European Journal of Social Psychology av Philippa Lally och hennes kollegor på British Journal of General Practice  som handlar om att det tar 66 dagar att ändra en vana/ovana som ska bli beståendeJag studerade detta och insåg att det finns mycket likheter med deras konstaterande och mina insikter som kostrådgivare åt hela Sverige. Därför skrev jag en hälsobok i detta ämne som kom ut 2020 som har sålts i ofantligt många exemplar och översätts nu till andra språk. Jag har aldrig upplevt så många människor och kunder som har förändrat hela sin livsstil med den boken och fått nya vanor. Det är en stor glädje för mig att kunna förenkla för andra och det gör jag genom att skapa effektiva kostscheman för att gå ner i vikt snabbt. Dessutom skapar jag en ny matlagningsvana hos mina kunder och de lär sig hur man lagar maträtter snabbt och framförallt att det ger matglädje. Jag guidar hur man får in en vana att planera och ligga ”steget före” och det är något som mina kunder uppskattar. Sen finns det andra vanor som är viktiga för ett resultat och det är att få in en motionsvana och att få tid att återhämta sig. Man kan inte förändra alla ovanor på en gång men jag hör från mina tidigare ”66 Day Challenge kunder” att det är förvånadsvärt enkelt att komma igång och att ta ett steg i taget till en bättre hälsa är det som blir hållbart.5 ovanor som ska förändras till 5 goda vanorDen första vanan som du ska ta tag i är kost och matlagning och det kan vara ett stort steg för många men jag lovar att det är så enkelt med färdiga kostscheman som du bara följer. Vanan att ”kunna” laga mat är inte heller svårt för det är bara att förändra din syn på dig själv och säga till dig själv att kan andra så kan du! Mina recept är så enkla och du kommer att bli ”kung” i matlagning hemma och omgivningen runt dig som kommer att få smaka på dina rätter kommer ge dig mycket beröm. Då växer intresset för dig och du inser att matlagning inte är så svårt och tar inte alls lång tid. Den andra vanan är att inte ständigt äta hela tiden och det är en förändring som kräver lite arbete med dig själv. Om du har ovanan att stoppa något i munnen hela tiden så kan det upplevas jobbigt att sluta med det. Hjärnan signalerar hela tiden att den vill att du ska äta och du har skapat en ovana att göra det. Du har gett vika och ger hjärnans behov hela tiden men nu är det dags att ändra på det. Nu ska du få in vanan att enbart äta 2 eller 3 måltider per dag och låta kroppen vila från matsmältning och använda din lagrade energi (fett). I början är detta en utmaning men du kommer snabbt att märka att din hjärna inte frågar efter mat på samma sätt som tidigare. Denna vana kommer du att uppskatta enormt och du kommer känna dig mer matnonchalant.Den tredje vanan som är en viktig pusselbit för en hälsosam livsstil är planering. Denna vana är viktig för att du ska få en bra rutin och i början kan det kännas ovant att t ex handla för 3-4 dagar men det är enkelt för du har en inköpslista att ta med till affären. Du kommer att få en vana att laga flera rätter och portioner samtidigt och på det sättet kommer du inse att du tjänar mycket tid.Den fjärde vanan är att få in daglig motion. När du känner dig trygg i att följa kostschemat och du har kommit i gång med matlagningen och planeringen kommer ofta viljan att börja röra sig mer. Tränar du redan nu och går promenader så är detta inte en vana du kanske behöver införa men har du ovanan att vara för lat och välja soffan för ofta så är det här en ovana som måste förändras. Denna vana är den enklaste att förändra och jag coachar dig att göra det i en lugn takt och börja komma ut på en promenad 30 min per dag. Sen kan du öka takten och längden på promenaden och du skapar en ny vana på 66 dagar. Den femte vanan är återhämtning och avkoppling som är oerhört betydelsefullt för en bra förbränning. Vi har tidigare hört att vi ska prestera så mycket och träna på olika sätt men det kommer fler och fler studier som visar att vi behöver också vila.När du kopplar av och när du ger dig själv 8 timmar sömn så går stresshormoner ner i kroppen och du kommer att uppleva ett helt annat flöde i kroppen och få mer energi. Har du en ovana att alltid ”göra något”, vara effektiv och lägga dig sent på kvällen så är detta en utmaning att förändra. Kanske måste du dra ner på kraven från andra men också från dig själv. En god vana är att ge dig själv tid att inte göra någonting och att se till att komma i säng tidigt, gärna vid 22 för att få 8 timmars god sömn. Jag säger inte att det är lätt men du har 66 dagar på dig att jobba med denna ovana. Att förändra vanor måste vara planerat och genomtänkt och framförallt måste du själv ha insikt och vilja göra en förändring.FramgångshistorierHär ska vi få in någon/några berättelser från första bokenDags att komma i gång!Motivation är A och O för att lyckas följa kostschemat under 10 veckor och att verkligen VILJA göra det till 100%. Om motivationen och viljan finns så har du stora förutsättningar att klara förändringen under dessa 66 dagar. Det är steg 1.Börja med att ha ett ”styrelsemöte” med dig själv och ägna 30 min och analysera nuläget. Sex bra frågor att ställa till dig själv är följande:• Vad vill du förändra med din hälsa? Lista de saker som du känner är DITT mål t.ex gå ner i vikt och ha ett BMI under 25, bli piggare och få mer energi, bli av med uppsvälldhet eller orolig mage, sova bättre, minska inflammationer i kroppen och därmed bli av med stelhet eller värk, slippa sötsug och småätande, få en bättre kondition mm.• Vad skulle det innebära för dig att genomföra dessa 66 dagar? Dröm dig bort och se dig själv när du är klar och har ägnat 66 dagar att förändra dina vanor. Öppnas det några möjligheter i ditt liv?• Vad finns det för hinder att inte genomföra dessa 66 dagar? Ta en stund och fundera hur din vardag ser ut med familj, partners, jobb mm och försök identifiera om det finns några svårigheter och i så fall hur du kan underlätta så att du kan genomföra dessa 66 dagar.• När i tiden passar det att starta igång? Välj en tidsperiod som passar dig så du vet att du kan ägna tid åt dig själv och planera på ett bra sätt såväl tid för inköp, matlagning, motion och för återhämtning. Kanske måste du säga NEJ lite oftare till din omgivning för att du ska ha mer tid till dig själv. Känner du dig stressad och du behöver lägga mer tid för andra saker i ditt liv, välj att starta senare. • Ska du genomföra dessa 66 dagar ensam eller ska du göra det tillsammans med någon? Har du någon annan som du kan inspirera i din omgivning och ni gör detta projekt ihop? Det kan vara en partner, syster, kollega eller kompis. Det är roligt och peppande att vara två istället för att genomföra det själv.• Hur motiverad är du på en skala 1-10? Rankar du väldigt lågt här, under 7 så är det ingen idé att starta än. Då är det bättre att lägga boken åt sidan och invänta tiden när du är mer motiverad. Är du över 7 så ska du hitta fördelar med att genomföra dessa 66 dagar så du kommer upp på 10. Det är viktigt att verkligen känna motivation innan du startar.Steg 2 är att läsa igenom kostschemat för den första veckan och handla hem de råvaror du behöver. Antingen kan du handla hem för en hel vecka eller kan du dela upp inhandlingen på två gånger. Någon dag innan du startar kan du börja laga upp maträtter för den första dagen och vet du att du har lite ont om tid den första veckan, förbered och laga upp flera rätter. Läs mer under Food prep på s. XJag rekommenderar att du gör en ordentlig invägning innan du startar och bra om du väljer samma dag varje vecka. Dessutom är det bra att ta dina mått runt bröst, mage och stuss så att du ser förändringarna varje vecka. Det ger motivation och kraft att följa kostschemat till 100%. Det är vanligt att man tappar ca: 10-12 kg på dessa 66 dagar men det kan vara mer och det kan vara mindre.Du följer kostschemat som är unika för varje vecka och det innebär du att äter 2-3 måltider per dag och inget däremellan. Hemligheten med mina kostscheman är att du äter olika mängd kalorier varje dag och dessutom förändras kostschemat under veckorna. Anledningen är att du ska få prova olika kostscheman och att du ska få en effektiv förbränning då kroppen inte vänjer sig vid ett sätt att äta. Du kan byta ut rätter under veckan om det är något recept du inte gillar. Antingen väljer du något annat recept i boken med ungefär samma kaloriinnehåll eller kanske du har något annat favoritrecept hemma som är utan potatis, ris eller pasta?Recepten är oftast för 1-2 portioner och rester äts dagen efter, senare i veckan eller läggs i portionslådor i frysen för kommande veckor. Du kan byta ut grönsaker om du inte gillar något eller att du vill använda upp några grönsaker du har i kylen. Du kan även byta ut kyckling mot fisk och kött mot kyckling. Ett vegetariskt tips finns vid varje recept om du skulle vilja äta mer vegetariska rätter.Drick mycket vatten varje dag, gärna 2-3 lite vanligt vatten. Jag kan se en stor skillnad på mina kunder som dricker mycket vatten, de tappar i vikt fortare.Kaffe och te kan du dricka obegränsat men undvik att använda för mycket mjölk i kaffet, max 1 msk per kopp. Bäst resultat får du om du undviker all alkohol under dessa 66 dagar men det finns inlagt i kostscheman vissa veckor och då är det 2 glas vin per vecka. Light drycker kan du dricka i en liten mängd, max 33 cl per dag men det är inget jag rekommenderar utan det är bra om du kan klara dig utan sötningsmedel också.Skriv upp dina resultat under tiden du arbetar med din förändring. På detta sätt blir det mer synligt för dig och du kan arbeta långsiktig med att nå ett mål. Till en början, för att nå ett mål behöver du ha inställningen att vara strikt. Då kommer resultatet. Allt handlar om att hitta en livsstil som fungerar för dig. Det gäller också att ha långsiktiga mål som du kan nå och med mycket motivation, inspiration och matglädje så kommer du förhoppningsvis att upptäcka att det inte är så svårt, utan ganska enkelt och mycket flexibelt. Den underbara Medelhavskosten med ett lågkolhydrattänkRecepten och råvarorna i boken bygger på en lågkolhydratkost där grönsaker, protein och fett är i fokus samt att äta så naturlig mat som möjligt, även om det ibland är svårt.Råvaror som tillhör recepten till Medelhavet är inte svåra att hitta här hemma och finns utspritt i affären under olika avdelningar. Du kommer att få njuta av smakrika grytor med kött, lamm, skaldjur och fisk och istället för tillbehör som bröd, pasta, ris och potatis använder jag kolhydratsnåla grönsaker i olika former. Du kommer att handla hem tomater, squash, aubergine, blomkål, broccoli, fänkål, paprika, sparris, sockerärtor, haricot verts, rotfrukter och kål och få prova roliga recept på Medelhavsvis. Du använder främst olivolja men även nötter, frön, oliver och majonnäs i din matlagning. En liten mängd grädde finns med i recepten men är ganska ovanlig i denna bok. Du får njuta av äggrätter i olika former, gröt, yoghurt med bär, frukt och müsli till frukost och det finns flera hälsosamma desserter utan socker i kostschemat.Du undviker alltså en stor del kolhydrater, främst snabba kolhydrater som finns i ljust och mörkt bröd, vitt ris, pasta, pizza, bakverk, läsk och godis. Matglädje är viktigt för mig och hållbart för mina kunder när de får njuta av god mat vid sina måltider. När jag skapar recept så skapar jag också en måltid som är härligt för ögat och inte bara smaksinnet. Jag tänker på att det ska vara lättlagad mat och du kommer att lägga ca: 15-20 min på matlagning vid varje måltid. Jag har också skapat kostscheman som underlättar för din planering samt att du använder rester som matlåda dagen efter. Lever du med en partner eller i en familj så kan alla äta dessa måltider men kanske du behöver lägga till större portioner samt ev tillbehör som potatis, ris eller pasta. • Enkla recept som går att förbereda, frysa in eller förvara i kylen och ha med som matlåda• Mättande recept som håller blodsockret på en jämn nivå och mättar länge• Näringsrikt kostschema med mycket vitaminer, mineraler, antioxidanter och med råvaror som ger energi istället för tar energi.• Lätt kostschema att följa och med dessa recept försvinner suget.• Snabbt viktminskningsresultat och resultat på måtten för att du varierar ditt kaloriintag varje dag.Recepten i boken är alla kaloriberäknade och det nämns vid recepten per portion. Du kan alltid byta ut ingredienser och råvaror men ha koll på de recept som används vid 5:2 och 800 kcal så det inte blir för hög mängd kalorier än vad som rekommenderas. Så här fungerar periodisk fasta, 5:2 och 800 kcalJag har jobbat med fasta under många år och ser fantastiska resultat på människors hälsa när man inför perioder i sin vardag där man äter mindre eller är helt fastande. I alla mina kostscheman har jag någon form av fasta inblandat. De störta fördelarna med fasta är:• Lägre blodtryck• Stabilare blodsocker• Sänker inflammationer i kroppen• Hormonella obalanser förbättras• Mage och tarm får en återhämtning• Mindre sug efter socker och snabba kolhydrater• Mindre hungrig och klarar sig på färre kalorier• Snabbare viktminskning om man vill det• Piggare och mer energi i din vardagDet finns många fördelar med fasta och det som jag själv märker och det som gör att fasta kan bli bestående i din livsstil är framförallt att det är mycket enkelt och en stor fördel att kombinera med en lågkolhydratkost för att uppnå en större effekt såväl kortsiktigt för viktminskning men även långsiktigt för en bättre hälsa.I dag pågår forskning i hela världen om hur fasta och kalorireducering påverkar kroppen och det som är mest intressant är de studier som visar hur kroppen reparerar sig själv när vi inte hela tiden äter. Forskare studerar hur våra celler beter sig vid fasta och mycket tyder på att vi vid fasta ger våra celler en chans att återhämta och reparera sig. Det som också syns tydligt är hur IGF-1-värdet, kolesterol och blodtryck sjunker. IGF-1 (insulin like growth factor) är ett tillväxthormon som bör ligga på en jämn och låg nivå, på samma sätt som insulin. Med ett högt IGF-1-värde ligger du i riskzonen att utveckla sjukdomar på sikt. Detsamma gäller kolesterol och blodtryck. Intressant är också att blodsockret stabiliseras och hålls på en jämn nivå när vi korttidsfastar, vilket talar för att vi kanske inte bör äta mellanmål i samma utsträckning som vi tidigare trott. I kostschemat under dessa 66 dagar får du prova både 800 kcal, 5:2 dieten och 16:8. Det kommer att ge dig en lärdom vad det innebär och framförallt en guide om du vill fortsätta med någon form av fasta efter dessa 66 dagar.800 kcal dietenJag har under flera år arbetat med denna kostplan och har coachat 1000-tals kunder som älskar detta sätt att leva och har fått fina resultat med såväl viktminskning som välmående. Det är ett kostschema som är lätt att följa och det är förvånadsvärt mycket mat du kan äta (om du väljer rätt kalorier) och du känner dig mätt och tillfreds. I mitt kostschema äter du 800 kcal 5 dagar i veckan och ökar kalorierna något under helgen. Det ger ett fint resultat på vågen och blir en hållbar livsstil som är lätt att leva efter.I mina recept för 800 kcal gör jag rätter som är kalorisnåla men mättande och använder mycket grönsaker och protein. Soppor, gratänger, sallader och grytor är passande att laga där man kan använda t ex krossade tomater, varma och kalla grönsaker som bas och sedan lägga till kalorisnåla proteinalternativ som t ex torsk, tonfisk, skaldjur och kyckling. I bokens recept kryddar jag maten med smaker från Medelhavet. Det du inte äter så mycket av i dessa recept är kaloririka livsmedel som smör, majonnäs, grädde, créme fraiche, ostar och nötter men jag använder sparsamt med olivolja, avokado, oliver och pesto. Detta kostschema passar dig som inte vill fasta men ändå ta del av effekterna som en fasta har, nämligen snabb viktminskning, ett jämnade blodsocker, lägre blodtryck och. bättre kolesterolvärden. Du äter ofta 3 måltider per dag men jag kombinerar dessa dagar med att blanda in en kortare fasta, 16:8 i mitt kostschema för att få en större effekt på vågen. 16:816:8 och den går ut på att du fastar 16 timmar per dygn och äter under 8 timmar. Det innebär att du hoppar över din vanliga frukost och äter första måltiden vid lunch och avslutar sedan dagen med en middag, senast kl. 20.00 på kvällen. På detta sätt äter du mellan 12.00–20.00 och det är 8 timmar och resten av de 16 timmarna på dygnet fastar du, genom att enbart dricka vatten, kaffe och te. Man brukar kalla dessa perioder ”fastefönster” och ”ätfönster”.Det kan vara ovant att avstå från din frukost eftersom kroppen är van men detta är något som många upplever förändras och jag har många gånger hört från mina kunder att de aldrig trodde att de skulle kunna ta bort frukost men efter att de ha provat frågar inte kroppen efter en måltid på morgonen och de upptäcker att de mår bättre att vara på fastande mage fram till lunch. Då njuter man verkligen av den goda lunchen och det är härligt att äta när man verkligen är hungrig.Jag rekommenderar att man inte äter något mellan 12:30, när man har intagit sin lunch och fram till middag kl 19 eller 19:30 om man vill gå ner i vikt. Tränar du mycket och är aktiv så kan du lägga till ett mellanmål under ditt ”ätfönster” vid 15.Denna fasta passar bra om att kombinera med träning på alla sätt. Om du vill gå ner i vikt, träna på morgonen eller förmiddagen. Om du vill öka din muskelmassa, träna på eftermiddagen då du har fyllt på med energi för att bygga muskler. Läs mer i kapitlet träning på s. X.Medelhavskosten – historia och vetenskaplig forskning Många tror att medelhavskust är pizza och pasta men så är det verkligen inte om man tittar historiskt sett. I kostpyramiden ligger grönsaker, rotfrukter, baljväxter, frukt, bär och fullkorn och över ligger fisk, skaldjur, vitt kött och ägg och sedan mycket nötter, olivolja och oliver.Under många år har man forskat på vilken kost som är bäst för hälsan och som bidrar till ett lång och hälsosamt liv och det finns mycket forskning som visar att de som lever vid Medelhavet lever längre och drabbas mindre av livsstilssjukdomar.Maten är oftast baserad på lokala råvaror och därmed undviker man transfetter och tillsatser vilket är en bidragande orsak och man äter grönsaker efter säsong.* Omättade fettar som olivolja, oliver, nötter, avokado och fisk är bra förkolesterolvärdet och hjärtat. Studier med över 1,5 miljoner deltagare och långa uppföljningstider visar att Medelhavskost minskar dödligheten i både cancer och hjärt- och kärlsjukdomar.* Nitratrika grönsaker som spenat, rucola, sallad och rödbetor kan vidga blodkärlen och sänka blodtrycket.* Minskar benskörhet så ett stort intag av olivolja stimulerar hormonet Osteocalcin* Lägre risk för diabetes då intag av snabba kolhydrater i form av främst socker och gluten är inte lika stort som Sverige. Kolhydraterna i Medelhavsmaten har ett lågt glykemiskt index vilket innebär ett stabilare blodsocker som skyddar mot Typ-2 diabetes.* Kvinnor som äter Medelhavskost med massor av olivolja har hela 68 procent lägre risk att utveckla bröstcancer än kvinnor som äter vanlig, västerländsk mat, visar en stor spansk studie som publicerats i den erkända facktidskriften JAMA Internal Medicine i 2016.* Medelhavskosten tycks även skydda mot höftfrakturer och minska risken för demens och depression.Medelhavets kök Jag har rest mycket runt Medelhavet och har upplevt många härliga matupplevelser! Frankrike, Italien, Spanien, Kroatien och Grekland ligger mig varmt om hjärtat och jag har haft fantastiska stunder såväl på restauranger och även blivit inbjuden att laga mat i flera kök.Frankrike har en klassisk och genuin matlagning där råvarorna står i fokus! Det franska köket klassas ofta som gourmetmat och något avancerade rätter. Här äter man ostron, sniglar, musslor, hummer, gåslever, anka, vaktel, kanin, tupp, fasan såväl som långkok med grytor, stekar och pajer. De vanligaste kryddorna och smaksättningarna är citron, rosmarin, dragon, anis, salvia och tryffel. Ostar och viner står ofta i fokus och intas ofta och mycket.Bouillabaisse, aioli, Coq au vin,  Croque monsiur, Quiche Lorraine, Fransk löksoppa, paté, croissant,  baguette, crepes, marmelad, cider och champagne känner vi alla till!Italien är min favorit med rätter som pasta, lasagne, pizza och tomaträtter! Dock inte så lågkolhydrat men gott. Det är dock så många fler rätter och råvaror som är värt att nämna som gnocci, caprese, vitello tonnato, polenta, minestrone, foccacia, panini, risotto, parmaskinka, salami, parmesan, pecorino, mozzarella, pesto, kronärtskocka, aubergine och zucchini. Italienarna är kända för god glass samt espresso och cappuccino.Italienarna lägger lång tid i köket och äter ofta sina grönsaker efter säsong. Det gör att maten ofta är delikat med härliga smaker.  Smaksättningen består av främst basilika, salvia, vitlök, havssalt och förstås olivolja.Spanien förknippas med paella, tapas och tortilla men det spanska köket har så mycket mer att erbjuda! Jag älskar den kalla tomatsoppan Gazpacho och bläckfisk i Spanien.Serrano heter den Spanska skinkan och korven chorizo är smakrik och stark. Manchego är en god ost med en god Rioja eller Albarino. Citron och apelsin är landets frukt samt man äter mycket mandel som man använder i bakverk. Créme Catalana och Créme Brule är spanska desserter.Lök, vitlök, paprika, potatis och tomat är grunden i den spanska matlagningen Grekland är främst känd för den Grekiska salladen, tzatziki, Gyros, souvlaki, moussaka, pitabröd och fetaost. Man äter mycket lamm, get och fläskkött och ofta långkok som oftast serveras med tomaträtter, aubergine, spenat, paprika, potatis och mycket lök. Saganaki och halloumi är ostar som är ljuvliga och serveras stekt, ofta med pressad citron. Dolmades är vinbladsrullar fyllda med köttfärs och grönsaker.Man använder ofta oregano och timjan som kryddor och citron är en vanlig smaksättning. Färska granatäpplen och torkade aprikoser och fikon. Honung, oliver och olivolja är Greklands stolthet.Jag har arrangerat många hälsoresor i Grekland och har blivit inbjudan att laga mat i grekiska restauranger. Det är en upplevelse och fantastiskt att använda de smakrika grönsakerna i matlagningen som smakar så mycket mer i dessa sydliga länder. Grekerna använder mycket grönsaker i sin matlagning och väldigt lite mjölkprodukter vilket gör de grekiska rätterna så hälsosamma.Kryddor och örter:   Torkade kryddor hittar du lätt och det som används i Medelhavet  är mycket torkade örter och här finns det trevliga örtblandningar som t ex Italiensk salladskrydda, örtagårdskrydda, franska örter men också torkad rosmarin, timjan, oregano  och basilika.Ofta används färska örter och då är det vanligast med basilika, persilja, salvia, timjan och oregano. Det kan vara svårt att ha färska kryddor hemma så ett alternativ är att använda frysta örter och de finns ett stort utbud i affären.Smaksättningar: I recepten använder jag färdig pesto och jag själv brukar köpa Zetas ekologiska variant som är väldigt god. Vill du prova röd pesto som en variation så är det väldigt gott också samt tapenade. Konserverade tomater används flitigt och jag rekommenderar att du köper hela tomater som ofta är mer smakrika. Det finns också en trevlig konserv som är med konserverade körsbärstomater som är söta och ljuvliga. Soltorkade tomater inlagda i olja är en fin smaksättning och dessa finns också torkade som man få blötlägga. Ajvar relish används också och är en paprikapuré som är väldigt god. Svarta och gröna oliver finns inlagda och i olika blandningar och smaksättningar. Honung i flytande form är ljuvlig om du kan hitta en importerad variant, gärna från Grekland. Olivolja från såväl Italien och Grekland finns med i de flesta rätter runt Medelhavet. Yoghurt och ostar: Grekisk yoghurt och även Turkisk yoghurt hittar du lätt hemma och finns i olika fetthalter men jag rekommenderar den 10%-iga som är tjock och krämigt god.  Ostar som tillhör Medelhavet är mozzarella, parmesan, halloumi, saganaki, chevre, peccorino, manchego, brie, feta och ricotta.Nötter : Pinjenötter, valnötter och mandel är de vanligaste nötterna man använder kring Medelhavet och dessa används ofta naturella men det är väldigt gott att rosta i en torr stekpanna, ibland ringla lite honung över och salt.Faktorer som ökar din förbränningVi har alla levt i tron att vi ska äta mellanmål för att hålla blodsockret på en jämn nivå och att det håller förbränningen igång. Jag påstår idag att detta är en myt.?Kroppen har två metabola tillstånd: energilagring och energiförbrukning. Antingen är kroppen inställd på att lagra energi och det gör den under tre timmar efter att du har ätit en måltid. D v s om du äter frukost kl 07.00 så är kroppen inställd på energilagring fram till ca 10.00 på förmiddagen. Här växlar metabolismen (om du låter bli att äta något) och ställs in på energiförbrukning fram tills du äter t ex lunch kl. 12.00, eller om du väntar ännu längre. Detta betyder att du har en hög förbränning efter tre timmar sedan du svalt sista tuggan om du inte saboterar den med att äta mellanmål. Då försätts inte kroppen i förbrukningsläge utan fortsätter i stället lagra, och det är ju ovanligt dumt om du vill uppnå en bra förbränning. När du fastar på olika sätt tvingar du fram en energiförbrukning och det gör att du får en ökad förbränning. En annan positiv effekt är att du stabiliserar dina hormoner i kroppen, vilket i sin tur också kan bidra till en bättre förbränning.?Du kommer att få ett lägre insulinpåslag och du kommer att öka kroppens tillväxthormoner vilket leder till ökad förbränning och muskelmassa. Eftersom du kommer att äta färre kalorier så kommer du naturligt att gå ner i vikt. * Skippa alla mellanmål och låt kroppen vila och använda lagrad energi.* Drick mycket kranvatten, 2-3 liter per dag, gärna med lite riven ingefära och citronsaft.* Träna och rör på dig innan måltider då förbränningen är som bäst.* Ät din sista måltid så tidigt som möjligt, gärna vid 18 eller 19. Låt kroppen vara fastande fram till dagen efter.* Sova är bra för din förbränning och försök att få in en vana att gå i sängs innan 22:00 och jobba på att få in 8 timmars sömn per natt. Då är kroppen i viloläge och stresshormoner på en låg nivå.Så här får du in träning i din vardagJag har som en riktlinje att försöka komma upp i minst 10 000 steg per dag, och för mig är motion och att komma ut i friska luften viktigt för mitt välbefinnande. Det hjälper mig att må psykiskt bra och jag får en stund för mig själv att tänka och lyssna på musik.Planera din träningsvecka efter dina fastedagar. Att vila på fastedagarna och träna de andra dagarna är ett bra sätt att kombinera 5:2 med träning. Om du följer periodisk fasta, planera din träning efter ditt behov om du tränar för att öka din muskelmassa eller för att gå ner i vikt. Man ska dock skilja på lågintensiv och högintensiv träning. Det är helt olika träningsformer och därför bör du anpassa kosten efter den träning det gäller. Att utöva lågintensiv träning (promenader, lätt joggning, cykling eller yoga) på fastedagarna brukar fungera alldeles utmärkt, men att träna högintensivt (styrka, spinning, löpning eller ett aerobicpass) kan vara för tufft och utmanande.?När du tränar få du inte glömma bort att du förbrukar kalorier och det gör att du kan bli hungrigare än du annars blir på fastedagarna och det kan i sin tur bli en för stor utmaning. Känn efter själv hur du mår och följ din intuition. En spännande faktor när man fastar är att man äter olika mängd kalorier varje dag och det förefaller också bidra till en ökad förbränning. Kroppen vänjer sig inte vid ett konstant intag av kalorier utan den överraskas av förändringar varje dag. Ännu en fördel är att både aptitstimulerande och mättnadsstimulerande hormoner påverkas i positiv riktning. Mängden ghrelin (aptithormonet) minskar och mängden leptin (mättnadshormonet) ökar. Alla människor är olika och påverkas olika av fasta. Därför är det viktigt att du verkligen känner efter själv vad som fungerar för dig. Jag själv mår bäst av att träna på morgonen, både lågintensiv och högintensiv träning. Då upplever jag att jag presterar bäst, känner mig lätt att motionera och det är en fantastisk bra start på dagen och träningen blir av.Omställningsperiod Matvanor och ätvanor skiljer sig mycket från person till person och det är svårt att ge kostråd som gäller för alla. Alla är vi olika och behöver olika kostvanor helt enkelt. En del personer är mer matnonchalanta och andra är beroende av att stoppa något i munnen med jämna mellanrum.En del personer behöver lära sig att äta mellanmål och andra behöver lära sig att ta bort och vänja sig av vid mellanmål (framför allt dåliga). Många behöver också förstå sin egen kropp och sitt eget behov samt skilja på olika sorters hunger.Den riktiga hungern kommer egentligen inte förrän åtta timmar efter en måltid och då bör man fylla på med energi. Den andra hungern, som kan infinna sig redan en timme efter en måltid är egentligen inte hunger utan ett sug. Detta sug kan komma från att du har ätit för lite, eller att du ätit för mycket socker som har påverkat ditt blodsocker eller för att du har en känsla i kroppen som gör dig orolig, rädd eller arg.Mellanmål är viktigt för en del människor, framför allt barn och ungdomar, men frågan är om vi vuxna ska äta så ofta? Mitt svar är NEJ om du äter tre gånger per dag och fyller din tallrik med en lagom dos protein, fett, grönsaker och kolhydrater. Svaret är också NEJ om du är en stillasittande person och inte är aktiv på jobbet eller privat. Då behöver du inte den energi som mellanmål ger utan istället låta kroppen vila mellan måltider och ta av sin egen lagrade energi.Om du däremot är en aktiv person som rör på dig mycket, både i jobbet och privat så behöver du kanske mellanmål men det ska vara mellanmål som gör nytta! Tränar du mycket gör du av med mycket energi och då måste du självklart fylla på med energi och då är ett bra mellanmål förträffligt! Helt säkert kommer kroppen att signalera ”hunger” redan under din första fastedag. Dock är det fascinerande att notera hur bra du kommer att klara av dina hungerkänslor. Ta en kopp kaffe eller te och lite mineralvatten. Sysselsätt dig och försök slå bort alla tankar på mat. Du kan vara trygg i förvissningen om att din kropp faktiskt har lagrad energi som den kan använda sig av och det är inte farligt att vara utan mat och känna lite hunger. Om du ändå känner dig orolig, kan du fundera några minuter över hur människan klarade sig förr. Vi är bättre skapta för att vara utan mat periodvis än att äta så ofta och så mycket som vi gör idag. Inte åt vi frukost, mellanmål, lunch, mellanmål, middag och en kvällsmacka under människans utveckling. Då fick man vara utan mat i flera dagar tills man hittade något att äta. Att fasta en dag och begränsa sig till 500–600 kcal den dagen är alltså inte en fråga om svält, utan kroppen klarar sig utmärkt dessa timmar på sina reserver. Det är dock en utmaning och det är en spännande upplevelse att ”bråka” med sin hjärna. Flera gånger per dag signalerar hjärnan att den vill ha mat och ofta socker. Den frågar och frågar men om du konsekvent säger nej så har du efter några dagar vunnit kampen. Du slipper bråka mera och det kommer att märkas så tydligt. Många upplever att de blir fria från såväl sötsug som andra begär de tidigare styrts av. Själv beskriver jag det som att en ”matnonchalans” uppstår. Jag är helt enkelt inte lika angelägen och intresserad av att äta som förr. Dessutom njuter jag mycket mer vid måltiderna när jag är riktigt hungrig. Ett annat omställningsbesvär kan vara att du känner dig trött, energilös, rastlös och frusen de första dagarna eller veckan men detta går över när kroppen har förstått att en ska använda sin lagrade energi. Återigen är det ofta hjärnan som är problemet och vanan vi har att hela tiden stoppa något i munnen. Min rekommendation är att i början ta det lugnt på alla plan och tillåt dig att vila om du känner dig trött eller frusen. Pausa din träning några dagar och ta upp den igen när du känner att du har kommit in i din fasta och mår bra. Sysselsättning är dock viktigt om du hela tiden känner att du tänker på mat och är sugen. Då är det jobbigt att inte göra något och det kan vara tillfället du bestämmer dig för att rensa ett skåp eller ta en promenad för att skingra tankarna. Mycket gäller att bryta ett mönster och då kanske det krävs att du hittar på saker där inte mat är inblandad. När det gäller sömn så kan du behöva sova någon timme extra när du startar din fasta men jag och många av mina kunder vittnar om att man får mer energi och vaknar ofta pigg och alert lite tidigare vid fastan. Använd den tiden och var kreativ och effektiv! Själv älskar jag morgonen och det jobb jag gör mellan 07-11 är mer effektivt än alla timmar på eftermiddagen när jag har ätit lunch och middag. Då är kroppen mer inställd på vila och matsmältning och det tar energi.Du måste själv känna hur din kropp mår men bli inte rädd för du kan vara trygg i din fasta. Ge dig istället en chans att upptäcka ett nytt sätt att leva för mer energi och lär känna din kropp och vad du behöver.Så här jobbar du med din motivationEtt villkor för motivation är att du känner att det du gör är meningsfullt. Det gäller både privat och i arbetet. Ser du en mening med det du gör kommer du också att vara motiverad. Vi har två begrepp av motivation som vi bör skilja på, yttre och inre motivation. Yttre motivation Med yttre motivation syftar vi på motivation som kommer från din omgivning. Den här typen av motivation kan bygga på belöningar och bestraffningar. Vi lockas med belöningar och skräms upp av hot om bestraffningar. Nackdelen med yttre motivationen är att den försvinner snabbt om den inte får stimulans hela tiden. Den funkar bra på kort sikt men sämre på lång sikt eftersom motivationen aldrig blir bestående. Inre motivation Medan den inre motivationen finns inom oss själva, den innebär att man känner?sig nöjd med den man är och att man aldrig kommer att bli besviken på vad man presterar. Till den inre motivationen finns det tyvärr inga genvägar för att stärka din inre motivation. Däremot kan du träna upp din inre motivation genom din personliga utveckling. Det innebär att du själv måste vilja öva upp din inre motivation för att kunna lyckas behålla drivet att uppnå dina egna mål. Vilja - Du måste tycka att det är värt att bibehålla de goda vanor du har skaffat dig eller komma ner till önskad målvikt för att sedan behålla den. Arbetsinsatsen måste stå i proportion till vinsten. Veta - Du måste veta vilken typ av beteenden eller insatser som krävs för att målet ska uppnås samt ha kunskap och vägledning hur du ska genomföra förändringen.Kunna - Du måste ha kapacitet eller kunskap om hur beteendet/ arbetet ska utföras. Är det för svårt och innebär för många bakslag tappar man suget. Våga - Du måste våga. Rädsla för exempelvis kritik eller misslyckande stoppar oss ibland både från att sätta i gång med saker eller att slutföra projekt. Exempelvis kan tidigare erfarenheter av misslyckanden – att tvingas göra alltför svåra saker alltför tidigt– öka rädslan att misslyckas samt drar ner din självkänsla.Så för att ta redan på hur det ser ut för dig och din inre motivation kan du jobba med dessa frågor. Det finns inget rätt eller fel när du svarar, det är dina egna personliga värderingar du ska titta på. Motivationsövning Hur känns det när du är motiverad och har kraften att genomföra ditt beslut? Hur känns det när du INTE är motiverad och tappar din målbild? Vad tror du skulle hända om du utvecklade din inre motivation och jobbade med alla steg i boken och gör det en gång för alla? Vad skulle det innebära i livet för dig om du når ditt mål?KBT, matvanor och viktminskning”Varför äter jag fel när jag vet hur jag ska äta rätt? Varför lyckas jag aldrig behålla den nya vikten fast jag är supermotiverad? Varför kan jag inte motstå sötsuget?” Känner du igen dig?KBT betyder kognitiv beteendeterapi och är en lösningsinriktad terapeutisk metod som kan hjälpa dig att förstå och förändra ditt ätbeteende. Behandlingen är utbildande och man får lära sig hur beteenden hänger ihop med tankar och känslor. Problem med dåliga kostvanor och övervikt handlar i första hand sällan om mat, utan ofta snarare om självbild, vardagsstress och negativa känslor. Att bli medveten om detta är halva arbetet, och den andra halvan är att bygga upp självkänsla nog att våga stå upp för sig själv och att sätta gränser. I viktminskning genom KBT tittar man på orsaken till ätmönstren. 90 procent av alla överviktiga ”äter på känslor”, alltså de äter när de är ilskna, irriterade, besvikna och ledsna eller stressade. Ett renodlat KBT-program hjälper dig att bli medveten om varför och i vilka vardagssituationer du blir triggad att äta fel. Du måste ta reda på ”varför”, annars faller du tillbaka om och om igen.Det ligger nästan alltid känslor bakom när du tappat kontrollen över ditt ätande – irritation, oro, besvikelse eller tröst. Hjärnan vet att mat lugnar när du blir besviken, stressad eller ”tar åt dig” och för dig till kylskåpet eller affärens godishylla – utan att du är medveten om sambandet. När du väl ser dina mönster kan du byta dem mot nya.Övning – Tanke-känsla-handling• Tänk igenom en situation som leder till att du tappar balansen/kontrollen att äta oregelbundet, småäta, äta för mycket eller inte följa och planera efter kostplanen.• Beskriv situationen, skriv ner vad som satt igång beteendet hos dig och hur detta leder tillett oplanerat intag.• Vad kan du göra, och hur kan du förbereda dig för liknande situationer• Var och hur kan du bryta beteendekedjanT = TankeK = KänslaH = Handling (Beteende)Övning – Du blir vad du tänker – ta en dag i taget Beteendeförändring är framför allt en mental process och det är välkänt att det hjälper med en positiv målbild när man vill uppnå något som kräver både ansträngning och även viss uppoffring. Det är viktigt att kunna visualisera sina mål, speciellt då man är frestad eller känner sig sårbar för återfall. Om du intalar dig själv att: ”Det kommer aldrig att gå” – då kommer det att bli tufft att lyckas. Intala dig istället att: ”Visst kommer det gå!” – och sannolikheten för ett positivt utfall blir mycket större. Mental träning är underskattat! Om du lär dig att tänka positivt kommer du att märka hur effektivt det är. Så lär dig njuta av de små sakerna i vardagen och peppa och uppmuntra dig själv och ge dig beröm för allt du lyckats med och gjort bra!Avsätt en stund varje kväll och skriv tre bra saker om dig själv från dagen. Uppgiften är viktig men kan för många vara riktigt svår. Det är inte lätt om man är otränad att börja skriva ner bra saker om sig själv. Försök nu att lära dig att skryta ordentligt.- Det här har varit bra med mig idag! Skriv ner minst tre sakerBalanserad tillvaro med bra sömnvanor och mindre stressSömnen har många viktiga funktioner som till exempel att bättra på immunförsvaret, reglera vår hunger och förbättra vårt minne. När vi sover återhämtar sig hjärnan och kroppen. Har du fått för lite sömn tappar du lättare koncentrationen och blir lättare irriterad. Därför behöver du sömnNär du sover går kroppstemperaturen, pulsen, stresshormonerna och blodtrycket ner. Musklerna slappnar av. Immunsystemet aktiveras, vilket med andra ord betyder att kroppen läker sig själv när du sover.Dessutom producerar kroppen viktiga hormoner när du sover som gör att du mår bättre under dagtid. Den ökade hormonproduktionen under natten är en av anledningarna till att barn och tonåringar måste sova mer än vuxna. Det är nämligen då tillväxthormonet bildas.Så mycket sömn behöver duEn vuxen person behöver mellan 6-8 timmars sömn per natt. Enligt en forskning är dock 7-8 timmar ostörd sömn optimalt. Detta varierar från person till person och påverkas av yttre faktorer. Man bör lägga sig redan innan 22 på kvällen för att kunna somna in kl 22:30 - då är det nämligen mycket lättare att falla in i sömn istället för att sitta uppe och lägga sig vid 23 eller 24. Då är man ofta piggare igen och har svårare att somna. Studier har visat att i de nordiska länderna har man bäst sömn mellan 22-06.Detta påverkar sömnbehovetSömnbehovet ökar när du är sjuk, stressar eller tränar mycket. Då måste du sova mer för att återhämta dig. Ju hårdare och ju mer intensivt du tränar desto mer sömn behöver du. Även åldern påverkar sömnbehovet. Nyfödda sover nästan dygnet runt, tonåringar behöver uppemot 9-10 timmars sömn, medan pensionärer behöver minst sömn på ungefär 6-7 timmar per natt.Övningar• Hur gör du för att ”ladda dina batterier?”• Hur ser dina sömnvanor ut idag?• Hur påverkar sömnen dig under en dag?• Hur skulle du kunna förbättra din sömn idag?StressAtt skapa balans i tillvaron handlar till stor del om att bli medveten om hur du hushåller med dina inre resurser - din energi.  Det är en kraft som ska räcka till för att leva och som vi fördelar på olika åtaganden varje dag år ut och år in. Energin kan variera i perioder beroende på hur vi mår, på sjukdomar vi drabbas av och på vad som händer runtomkring oss i vår familj och på vårt arbete. Vi tänker sällan på hur vi fördelar vår energi under dagarna, ändå har energifördelningen så stor betydelse för uppkomsten av stress. Lägger du exempelvis allt för stor del av din totala energi på ditt yrkesarbete blir det inte mycket kvar för dig själv, när familjen fått sitt.Övning – hur ser din vardag ut?Ta reda på var du lägger din energi under en vecka?Gör en lista över allt som du lägger ner din energi på, till exempel:• arbete• make/maka/sambo• barnen• villan/sommarstugan/båten• föräldrar• fritidsaktiviteter• dig självFyll på med fler punkter om det behövs och ta bort dem som inte är aktuella för dig. Rita därefter in de olika aktivisterna som du räknat upp och ge dem utrymme i cirkeln som motsvarar den energi du lägger ner på dem. Observera att vi talar om hur mycket energi du lägger ner - inte hur många timmar du lägger ner på jobb, städning, träning och annat under veckan. Om ditt arbete är 60% av din totala energi under veckan ritar du in det. Tar arbetet 25% av din totala energi under veckan ritar du in det. Fortsätt därefter med dina övriga aktiviteter så att cirkeln blir full.Hur stor tårtbit blev det över för dig själv i din egen energicirkel?Det vill säga, hur mycket energi lägger du ner på dig själv för att göra sådant som är viktigt bara för dig? Tar din egen tårtbit mindre plats än 15% av cirkeln finns risken att du håller på att tömma dina ”uppbyggnadsdepåer”, depåerna som bygger upp och ger kraft i vardagsjobbet.Vilken /vilka av cirkelns ”tårtbitar” är förknippade med stress?Hänger stressen i allmänhet samman med ditt arbete eller ditt privatliv?Tänk efter vilka situationer i ”tårtbottnarna” som brukar få dig stressad. Tänk efter när situationer brukar inträffa. Är det på morgonen när alla ska till jobbet och dagis? Handlar det om din arbetssituation? Eller är det efter jobbet när sambon ska arbeta över samtidigt som barnen ska skjutsas till träning?Övning - Bli medveten om när du upplever obalans1. Försök ta reda på vad det är i situationerna som gör dig stressad.2. Sätt ord på dina stresskänslor: känner du dig orolig, arg, allmänt ”speedad” irriterad etc.3. Tänk efter vad det är i situationerna som fram kallar dina känslor.4. Hur kan du själv förändra situationerna som gör dig stressad?5. Kan någon av uppgifterna som gör dig stressad delegeras till kollega, make, barn? 6. Ställer du för höga krav på dig själv? 7. Har du svårt att säga nej? I så fall friska upp punkt 5.Skriv sömndagbokMed sömnrestriktion kan du förbättra din sömn. Det innebär att du styr din sängtid utifrån hur effektivt du sover. Pröva och se hur din effektiva sömn vecka ser ut!Tid/Dag1234567Somnade kl.Vaknade kl.Summa sovtidMinus vakentid under nattenSumma sovtid under nattenBehålla balansen och en hälsosam livsstilText kommerÖvrigtPlan att fylla i varje dag