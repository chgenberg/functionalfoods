Välkommen till 21 Day Challenge 800 kcalNu är det dags att göra en ctrl+Alt+Delete i din kropp och du har en härlig hälsoresa i 21 dagar framför dig. Under dessa 3 veckor har du allt planerat för dig med mina effektiva kostscheman, recept som ge mycket matglädje och praktiska inköpslistor varje vecka. Du kommer att spara tid på såväl planering, matinköp som matlagning och jag utlovar sann matglädje med kalorisnåla recept. Efter dessa 21 dagar kommer du att känna dig både piggare, friskare och slankare! Boken ger dig: • Enkelheten att följa ett effektivt kostschema vecka för vecka• Inköpslistor • Kaloriberäknade lågkolhydratrecept• En upplevelse med 800 kcal som är flexibelt och gynnsamt för kroppen• Ett jämnt blodsocker som bidrar till mindre sötsug och en viktnedgång• Kunskap att laga hälsosam vardagsmat med mindre kalorier• Tips att planera veckan med inköp och matlagning• Inspiration att komma i gång med motion och träning på ett hållbart sätt• En kickstart som kan vara början till en livslång hälsoförändring.  Jag coachar dig igenom alla dessa 21 dagar och du får redskap och möjlighet att genomföra dessa 3 veckor på ett framgångsrikt sätt. Det handlar om en helhet med såväl hälsosam matlagning, kostscheman där du får ett hälso- och viktresultat, vardagsplanering, målsättning, ökad förbränning, motion och återhämtning. Efter 21 dagar har du gjort en stor förändring med din egen hälsa på många plan och du får många insikter. Det kommer att vara väl investerad tid och en upplevelse som kommer att ha stor betydelse i ditt liv. Jag har gjort det enkelt för dig genom att jag har förberett dessa dagar så nu är jobbet ditt att genomföra det. Välkommen till 21 Day Challenge!Förändra hälsan i grunden med 21 Day Challenge 800 kcalJag har länge följt Dr Michael Mosleys arbete med 800 kcal och det är också han som har skapat denna metod efter att ha genomfört många studier inom hälsa och skrivit flera böcker i detta ämne. Jag har coachat 1000-tals kunder genom åren med att skapa färdiga kostscheman där man äter 800 kcal om dagen och ser att resultatet är enastående. Du kanske tycker att det låter lite att ligga så lågt i kaloriintag men faktum är att studier visar att man inte bör ligga på för höga intag av kalorier om vi vill bli gamla och ha en vital kropp. Mosley har kommit fram till att ett intag per dag ska ligga på runt 800 kalorier för att få en normal insulinfrisättning från bukspottkörteln och för att öka insulinkänsligheten i levern. Det kan därmed hjälpa till med att vända din diabetes och återställa blodsockret till normala nivåer. Det finns också vinster för alla att prova att ligga på 800 kalorier under en period för en snabb och bra viktminskning och det är många andra värden i kroppen som blir bättre, bland annat blodtryck och på sikt även kolesterolvärden. 800 kcal dieten är lätt att följa och det är förvånansvärt mycket mat du kan äta (om du väljer rätt kalorier) och du känner dig mätt och tillfreds. Jag rekommenderar att du äter 800 kalorier fem – sex dagar i veckan och ökar kalorierna något under helgen. Det ger ett fint resultat på vågen och blir en hållbar livsstil som är lätt att leva efter. I mina recept för 800 kalorier gör jag rätter som är kalorisnåla men mättande och som består av mycket grönsaker och protein. Soppor, gratänger, sallader och grytor är passande att laga där man kan använda till exempel krossade tomater, varma och kalla grönsaker som bas och sedan lägga till kalorisnåla proteinalternativ som till exempel torsk, tonfisk, skaldjur och kyckling. Jag kryddar maten med kryddor från hela världen och använder olika färska örter. Det du inte äter så mycket av i dessa recept är kaloririka livsmedel som smör, majonnäs, grädde, crème fraiche, ostar och nötter, men jag använder olivolja, pesto, gräddfil, kokosmjölk light, yoghurt, liten mängd grädde och lite ostar om än sparsamt. Eftersom recepten innehåller så mycket vitaminer, mineraler och näring kommer du att ge din kropp allt den behöver och du kommer att märka stor skillnad på ditt sötsug och behov att stoppa något i munnen – det så kallade småätandet som försvinner. 800 kcal passar dig som inte vill fasta men ändå ta del av effekterna som en fasta har, nämligen snabb viktminskning, ett jämnare blodsocker, lägre blodtryck och bättre kolesterolvärden. Du äter ofta tre måltider per dag men kombinerar dessa dagar med en kortare fasta, 16:8, för att få en större effekt på vågen. Dock såklart helt frivilligt. 800 kcal dieten är bra att starta med om du aldrig tidigare har provat att fasta. Då kan det vara lättare att sedan prova de andra varianterna på fasta när du känner dig trygg i att klara dig på färre kalorier. Denna bok har jag skrivit till dig som:- Vill och behöver gå ner i vikt- Vill lära sig laga mat och följa ett planerat kostschema- Har för höga blodsockervärden  - Har ett högt blodtryck  - Har klimakteriebesvär- Har dålig förbränning- Upplever problem med mage och tarm- Som har värk och inflammationer i kroppen- Vill ha en kickstart och ett snabbt resultat till att börja medFlera studier visar att genom att dra ner sitt kaloriintag till 800 kcal/dag hjälper man kroppen att reparera sig själv och på så vis verkligen förbättra sin hälsa i grunden. 21 Day Challenge är en start som hjälper dig helt enkelt att hitta ett långsiktigt hållbart sätt att minska risken för att drabbas av livsstilssjukdomar så som hjärt/kärlsjukdom och typ-2 diabetes i framtiden.I kostschemat kombinerar jag också 800 kcal med sk 16:8 vissa dagar. Det går ut på att du fastar 16 timmar per dygn och äter under 8 timmar. Det innebär att du hoppar över din vanliga frukost och äter första måltiden vid lunch och avslutar sedan dagen med en middag, senast kl. 20.00 på kvällen. På detta sätt äter du mellan 12.00–20.00 och det är 8 timmar och resten av de 16 timmarna på dygnet fastar du, genom att enbart dricka vatten, kaffe och te. Man brukar kalla dessa perioder ”fastefönster” och ”ätfönster”. Det kan vara ovant att avstå från din frukost eftersom kroppen är van men detta är något som många upplever förändras och jag har många gånger hört från mina kunder att de aldrig trodde att de skulle kunna ta bort frukost men efter att de ha provat frågar inte kroppen efter en måltid på morgonen och de upptäcker att de mår bättre att vara på fastande mage fram till lunch. Då njuter man verkligen av den goda lunchen och det är härligt att äta när man verkligen är hungrig.Precis som man ibland behöver starta om sin dator med ctrl+alt+delete kommer du här att göra en omstart av din kropp. Genom detta kommer din förbränning att öka och du ger dina organ och tarmflora en chans att komma i balans. Omstarten sker genom att kosten justeras under dessa 21 dagar. Från en relativt strikt kost för att sen successivt trappa upp mängden kalorier i framtiden efter att du har hittat en kosthållning som du kan leva efter under resten av livet.Vad innebär 21 Day Challenge 800 kcal?Kosten i denna bok bygger på minimalt intag och både kolhydrater och mjölkprodukter. Recepten är dessutom helt fria från gluten och socker. Man kan förklara det med att det är en försvenskad variant av den omtyckta medelhavskosten som även Dr Mosleys använder sig av i sina studier. För att göra det enkelt för dig lagar du alltid upp två portioner samtidigt och använder den ena som matlåda dagen efter. Perfekt för att både spara tid och pengar! Recepten kaloriberäknade och för att ytterligare förenkla för dig är de både lättlagade och mättande, trots att de är kalorisnåla.* Ctrl (vecka 1) – Under denna inledande fas följer du ett strikt kostschema där du äter runt 800 kcal per dag. Detta ger din kropp den omstart som behövs för att du sen ska kunna påbörja uppbyggnaden av hälsan utifrån en bra grund. Räkna med att du får mer energi efter denna vecka och en märkbar viktminskning på ca 2-3 kg. Under denna vecka bör fokus ligga på återhämtning, vila och god sömn för att förbättra din hormonella balans. Drick även mycket vatten som är utrensande. Du ökar kalorierna en dag denna vecka för att njuta av ett glas vin och hälsosam dessert men det är frivilligt. Ta sköna promenader i lagom takt och känn efter vad din kropp orkar och hur den reagerar. Prova mitt träningsprogram under den första veckan och se hur det känns.* Alt (vecka 2) – Du fortsätter med ett strikt kostschema, nu med fokus på att reparera kroppen. Syftet är att kroppens alla organ ska börja fungera optimalt och att du ska få igång en bra förbränning. Den stora förändringen är att du kommer märka under denna fas är ett minskat sötsug och även ett minskat sug efter kolhydrater. Denna fas är även viktig för att få in en bra planering där allt flyter på och du skapar en långsiktighet i rutinerna. Du kommer att fortsätta att tappa i vikt, runt 1-2 kg. Nu har du mer energi och kan förlänga dina promenader och komma i gång med styrkeövningar några gånger per vecka.* Delete (vecka 3) – Nu märker du en stor skillnad på såväl din vikt som på ditt fysiska och mentala mående. Du har blivit av med vätska i kroppen och du har nu ett jämnt och stabilt blodsocker. Det gör att du inte har något sug efter snabba kolhydrater och socker samt att din kropp inte behöver producera så stor mängd insulin. Det bidrar till att din förbränning förbättras samt hormonerna är mer i balans. Under denna vecka håller du vikten men kan också fortsätta att gå ner i vikt. Det är individuellt och beror också på hur stor övervikt du hade när du startade. Fortsätt med dina promenader och styrkeövningar några gånger per vecka.Efter dessa 3 veckor har du tappat runt 5 kg och det är en fantastisk start på din hälsoresa framåt. Nu rekommenderar jag att du följer ett kostschema som du bör hålla dig till långsiktigt. Det är viktigt att få en hälsosam vana som du kan leva efter och som passar in i ditt liv. Du kan antingen fortsätta med samma upplägg med 800 kcal flera veckor till eller tills du når din målvikt eller kan du nu öka kalorierna till 1200-1500 kcal beroende på hur många kalorier du förbrukar under en dag. Detta är individuellt och påverkas av dels hormoner men också hur aktiv livsstil du har. Du kan fortfarande ha kvar två 800 kcal dagar/vecka och detta kan du fortsätta leva efter i all framtid. Det ger god effekt på såväl blodsocker, blodtryck, kolesterol och dina värden generellt.Forskning backar upp effektiv viktnedgång med långsiktig hälsa som målEn viktnedgång kan i sig vara en hälsofrämjande åtgärd men att bara gå ner i vikt och sen återgå till ohälsosamma vanor hjälper dig inte speciellt mycket. Genom att ändra dina hälsovanor och kostrutiner får du istället en långsiktigt bra hälsa som du kan leva efter under hela livet. En god kost bidrar dessutom till så mycket mer än viktnedgång. Man upplever att energin kommer tillbaka och att det är enklare att komma igång med regelbunden motion och träning vilket i sin tur ytterligare förbättrar din hälsa. Med detta sagt är vinningen av en hälsoförändring något som du ha nytta av på många fler plan än att kläderna sitter snyggare.Jag har samlat ett urval av studier och forskning som bekräftar denna metod och om du vill fördjupa dig mer. Att kosten och kaloriintag är avgörande som flera nya studier visar är ingen nyhet. Vad som däremot är viktigt att lyfta fram är HUR stor påverkan kosten faktiskt har på vår hälsa. Hälsa är ju så mycket mer än vikt och även om kosten absolut är avgörande när man vill göra en viktnedgång så kan den även påverka dig som har värk och inflammationer i kroppen, lider av mag- och tarmproblem, klimakteriebesvär eller har förhöjt blodtryck, typ-2 diabetes eller kanske för höga kolesterolvärden.Studier: https://ulrikadavidsson.se/kunskapsbank/studier-kring-800-kcal/https://thefast800.com/the-science/https://www.thelancet.com/journals/landia/article/PIIS2213-8587(19)30068-3/fulltexthttps://pubmed.ncbi.nlm.nih.gov/30088336/Lågkolhydratskost förbättrar din hälsa ytterligare!I dag äter vi annorlunda än vad vi gjorde för 30 år sedan och en stor skillnad är att vi äter både mer kalorier, större portioner och tyvärr mer snabba kolhydrater och socker än vad vi gjorde tidigare. Resultatet vi ser av det är att vi får en sämre hälsa och övervikten i Sverige har ökat. I dag är 52% av Sveriges befolkning överviktiga och det är tydligt att det har att göra med den livsstil vi har i dag. Vi äter mer pasta, bröd, mackor, pizza och sockrade livsmedel i vår vardag än tidigare och vi rör på oss mindre.Problemet med att vi äter så här mycket snabba kolhydrater är att kroppen ständigt har ett högt insulinpåslag och det påverkar vår hälsa negativt och sliter ut våra organ tidigare än vad som är nödvändigt. Vi får mer inflammationer i kroppen, mer värk i leder, sämre syn, sämre minne och blir mindre koncentrerade. Allt hänger ihop med att vi har en blodsockerkurva som ser ut som en berg- och dalbana!När man tar bort snabba kolhydrater ur kosten blir det mindre blodsockerpåverkan och därmed behöver inte kroppen producera så mycket insulin. Det är en enkel ekvation och egentligen lika enkelt att byta ut de snabba kolhydraterna mot långsamma kolhydrater. Att äta enligt en lågkolhydratkost innebär att du baserar din kost på naturligt protein, naturliga fetter och använder rikligt med grönsaker som är långsamma kolhydrater.De kolhydrater jag rekommenderar att du äter är de som kommer från grönsaker, frukt och bär. Jag rekommenderar att alltid välja gröna bladgrönsaker till dina måltider. Du kan du med fördel mixa och blanda i gröna smoothies. Det är fritt fram att äta alla salladssorter såsom ruccola, spenatblad, isberg, roman, maché, rosso och grönsaker såsom paprika, bladselleri, sparris, sockerärtor, haricot verts, squash, aubergine, lök, svamp, gurka och tomat. Kålväxter som broccoli, blomkål, vitkål, rödkål, fänkål och brysselkål är bland de bästa grönsakerna att välja då de innehåller rikligt med antioxidanter och mättar bra. Rotfrukter ska helst ätas råa så det är ok med en morot då och då och kokta eller ugnsbakade rotfrukter i en mindre mängd. Du kan äta en liten mängd bär, vissa frukter som inte innehåller mycket kolhydrater t ex granatäpple, plommon, rabarber, äpple, kiwi eller en grapefrukt. Att kombinera 800 kcal med att äta en lågkolhydratkost är ett effektivt sätt för att dels gå ner i vikt men också en stor fördel att uppnå ett jämnt och stabilt blodsocker.  En annan fördel när du drar ner på kalorier och tar bort mellanmål är att du vilar från matsmältning och låter kroppen återhämta sig mellan varven.Plussa på din Challenge med vardagsmotion och träning!När du nu ska göra denna 21 Day Challenge så vill jag också inspirera dig att samtidigt göra en challenge med dina motionsvanor. Det går hand i hand med din satsning på din kost och ofta får man lust att också röra på sig mer. Det behöver inte ta så lång tid men det har desto större effekt på ditt välmående och ger dig en bättre kondition och styrka.Utmana dig att ta dagliga promenader. Du kan börja i lugn takt och sedan öka takten om man vill det och även förlänga sträckan man går. Passa på att njuta av naturen och varva ner, eller lyssna på musik eller en ljudbok som får dig att koppla av samtidigt som du samlar steg i benen. Ett mål under dessa 3 veckor kan vara att du har som mål att komma upp i 8000 - 10 000 steg per dag eller 50 000 - 70 000 steg i veckan.Lägg till mitt enkla träningsprogram 3 dagar per vecka och du utmanar dig i att bli lite starkare också. Dessa 7 övningar tar ca: 20 minuter att utföra och kan göras när som helst och var som helst.Jag lovar att efter dessa 21 dagar kommer du att märka stor skillnad och det kommer du inte att ångra.Dags att komma igång!Mycket handlar om vanor och när du startar dessa 21 dagar så kan det kännas som att det är mycket att tänka på, planera och förbereda men jag har förenklat för dig! Du har kostscheman och lättlagade recept så det är bara att följa programmet. Här är några råd och tips som jag vet kan underlätta för att lyckas på bästa sätt:1. Planera i god tid när du ska starta och var förberedd så att du har handlat hem allt du behöver för din första vecka. Laga gärna upp några av veckans maträtter innan du startar så är du väl förberedd och har färdiga matlådor i ditt kylskåp eller i din frys.2. När du följer kostschemat så är alla måltider inlagda. Det är antingen 2 måltider per dag eller 3 måltider. Har du en vana att alltid äta frukost eller småäta mellan måltider så blir det en stor förändring till en början. Tänk på att drick mycket vatten, ta en kaffe och sysselsätt dig. 3. Se till att du får i dig minst 2 liter vatten per dag och ett tips är att ha en kanna eller en flaska som du fyller upp och dricker från under dagen.4. Har du en bokad lunch eller är bortbjuden så planera för det i god tid. Du vill inte att en middagsbjudning ska förstöra dina planerade 21 dagar. Antingen kan du ta med din egen mat om du är hembjuden till någon eller gör bra val genom att satsa på att äta mycket grönsaker och protein under lunchen eller middagen.5. Berätta för din omgivning att du gör denna challenge och be om stöd och pepp så att du kan utföra den på bästa sätt. 6. Planera för att du får tid att ta promenader och planera in styrkepasset 3 dagar per vecka i din kalender.Vanliga frågorKan man byta ut råvaror i recepten? Det är helt okej att byta kött mot fisk eller kyckling eller annat kött alt vegetariska alternativ. Grönsaker kan du byta mot andra grönsaker, men tänk på att vissa grönsaker innehåller mer kalorier än andra, så jämför gärna på www.kostbevakningen.se för att mängden kalorier ska bli rätt. Om jag inte tycker om ett recept, kan jag byta ut det? Om du vill byta ut ett recept kan du byta mot ett med samma mängd kalorier från de receptblad ni har fått. Men prova gärna receptet först, kanske det smakar bättre än du trodde! Kan man byta dagar med varandra? Det går bra att byta hela dagar med varandra men byt inte enstaka måltider mellan dagarna.Kan man byta plats på lunch och middag? Det går bra att byta plats på lunch och middagar, men menyn är utformad så att det ska passa bra och underlätta er vardag. Vad gör jag om jag inte kan följa programmet någon dag? Om du äter ute på restaurang eller är bortbjuden så försök att göra ett bra val. Tänk på att äta rikligt med grönsaker, protein och en liten mängd fett. Undvik sötsaker och snabba kolhydrater. Vad gör jag när jag jobbar skift? Ät inget på förmiddagen, ät frukost kl. 12 och sedan lunch kl. 17-18 och middagen under natten. Innan du lägger dig på morgonen kan du äta nästa dags frukost. Det kommer gå bra, det är bara lite mer planering som krävs! Kan familjen äta samma mat? Ja absolut men du kan lägga till större portioner och även servera långsamma kolhydrater till de mindre familjemedlemmarna.Ska män äta mer kalorier än kvinnor? Är du man kan du lägga till 100 kcal mer om dagen. Hur ska jag tänka med träning under kursen? Jag rekommenderar att ta det lugnt med träningen den första två veckan då du vänjer kroppen med en ny kostplan, vilket tar lite tid och man annars kan upp- leva sig lite tom på energi och ha lite omställningsbesvär. Ta istället raska promenader och öka på träningen succesivt när du går in i vecka 2! Är det okej att äta mellanmål?Jag har märkt med både mig själv och mina deltagare att genom att ta bort mellanmålet ökar viktnegången. Om du tränar mycket kan du behöva mer kalorier. Lägg till lite större portioner eller välj ett bra mellanmål. Om du inte tränar och ditt mål är att gå ner i vikt så försök hoppa över mellanmål för att kroppen ska ta av den energin som finns på kroppen. Måste jag dricka kaffe?Du måste inte dricka kaffe. Kaffe innehåller dock koffein som har bra effekt på viktminskningen så koffein boostar fettförbränningen. Hur är det med mjölk i kaffet?Jag rekommenderar att du vänjer dig vid att inte ha något alls i ditt kaffe. För många är det svårt att sluta med latte, cappucino eller flera deceliter mjölk i kaffet, men testa och försök! Mjölk innehåller mycket mjölksocker och påverkar insulinnivåerna vilket gör att du går upp i vikt. Är det okej att dricka mineralvatten?Ja, det är okej men vanligt kranvatten är alltid bäst. Smaksätt gärna med citron, apelsin, hallon, gurka. Är det okej med vatten, kaffe och te mellan måltiderna?Vatten, kaffe och te utan mjölk dricker du hur mycket du vill under dagen. Att äta ute och välja rätt råvarorFör att kunna följa denna diet och vara strikt och ligga runt 800 kcal per dag så är det bra att veta hur många kalorier olika livsmedel innehåller. Du kan göra en lista på de råvaror du gärna äter och vill ha i din kostplan och sedan gå in på tex www.kostbevakningen.se och räkna ut hur många kalorier maten innehåller. LITENKALORIGUIDE 1 ägg			87 kcal1 avokado			237 kcal1 dl nötter			352 kcal1 burk keso, 250 g		232 kcal			2 selleristänger 		13 kcal2 morötter			110 kcal1⁄2 gurka			25 kcal100 g rå blomkål 		29 kcal1 äpple			78 kcal1 päron			68 kcal1 plommon			19 kcal1 dl blåbär			37 kcal1 dl hallon			18 kcal5 jordgubbar 		62 kcalJa du ser ovan att i nötter är väldigt mycket kalorier. Därför är det inget bra mellanmål och även avokado är också mycket kalorier. Det är alltså bättre att snacksa på selleristänger, morötter, ra? blomkål, gurka eller någon frukt och bär. Om du har ambitionen att verkligen följa den här kostplanen så måste du planera på ett bra sätt. Här är några tips: - Laga upp flera rätter och lägg i folieförpackningar och märk upp med namn och dag. Lägg några matlådor i frysen så kan du lätt ta upp när det krisar. De flesta maträtter håller 3 - 4 dagar i kylskåp. - Om du ska resa, köp en fin kylväska och lägg din mat i. Denna tid på året är det kallt ute så du kan lätt ta med dig matlådor och förvara i bilen. Bor du på hotell så har du kanske ett kylskåp på hotellrummet eller kan du fråga om du får låna ett litet utrymme i hotellets kylskåp. Mat får man ta med på flyg. Det är bara dryck som inte är ok. Hotellfrukost fungerar fint om du tar antingen yoghurt med några bär eller kanske lite grönsaker och skinka. Ägg finns alltid på hotellbufféer och där kan du ta 2 ägg med lite salt. - Om du ska äta lunch ute av någon anledning så rekommenderar jag dig att beställa antingen en soppa (ej med grädde) eller någon vit fisk med grönsaker. Det brukar vara kalorisnålt. Annars kan du kanske ta ett lunchställe som har en salladsbuffé – då kan du plocka lite råkost och bladgrönsaker där. - Om du ska köpa en lunch eller snabb middag på ICA så är mitt tips att antingen plocka ihop en sallad eller köpa en färdig Gazpacho (kall tomatsoppa). 